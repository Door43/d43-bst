====== 40. ዬሱሲ ሶቲንቲዴ። ======

{{https://api.unfoldingword.org/obs/jpg/1/en/360px/obs-en-40-01.jpg}}

ዎታዳራን ዬሱሳ ጋልዳ ቃልዳፖ ዎሃ ኢያ ሶታንዳብ ኤጚዴ። ፌ ዓይቃዚን ቶካምፔኒ ዎቲዴ።

{{https://api.unfoldingword.org/obs/jpg/1/en/360px/obs-en-40-02.jpg}}

ዎታዴራን ዬሱሳ «ቆም ጎይስ ጌያ ጼጊንታን ቤሲን ኤሄሪ ኢኩሽንዲኬ ኢ ቶሂን ማስቃላ ጋልዳ ቃቺዴ ዬሱሲ ዎቲናካሬ ታባባዶ ኢንቲ ፌ ዎታዝ ባዚን ኤሪባሴ ኢንታ ኣቶ ጋቤ » ጌይዴ ጲላጦሲ ማላባራ «ኣይሁዳ ካቴ ጋሪ ጻፋሪዬሱሳ ቆማቺን ጋልዳ ማስቃሊን ጋልዳ ጋዳምፔን ኪቲዴ።

{{https://api.unfoldingword.org/obs/jpg/1/en/360px/obs-en-40-03.jpg}}

ዎታዳራን ዬሱሳ ኣፊልን ጋልዳ ዎልኣ ኢጻ ቃጺዴ። ይኖ ዎቲኖ ኬልምባራ «ኣላፋን ፋጊንቲዴ ታ ኣፊልን ጋልዳ ኢጻ ቃጺዴ» ይዝ ጋዚን ሚን ናቢ ሶሊኖን ፎቲንታዴ።

{{https://api.unfoldingword.org/obs/jpg/1/en/360px/obs-en-40-04.jpg}}

ዬሱሲ ናምኢ ፋናን ጊዳ ሶቲንቲዴ። ፔታናዲ ዬሱሳ ጋልዳ ቃላዲዴ ሜላዲ «ኣን ኔኒ ጾሳቦ ኢጫባሳ ኑኒ ኢታን ዓ ናሳዲ ኣባካር ኢትባዝ ኢ ጋልዳ ባዬ ጌይዴ ኢናፖ ዬሱሳኮ «ዋዴ ኔ ካቲቲን ጋርታ ታብ ቆፓቤ»ጌይዴ ዬሱሳሬ «ዓታብ ኔ ታባር ዶኣሬ» ጋሪ ማሂዴ።

{{https://api.unfoldingword.org/obs/jpg/1/en/360px/obs-en-40-05.jpg}}

ኣይሁዳን ቲንዝንኬ ዎርዣ ጊዳ ዎሜላን ኣሳን ዬሱሳ ጋልዳ ቃልዲዴ «ኔኒ ጾሳ ናኢኮ ማስቃልን ፋልዳፖ ሶባራ ኔና ፋቤ ኢናፖ ዎሃ ኔና ኣማናንዳ» ጌይዴ።

{{https://api.unfoldingword.org/obs/jpg/1/en/360px/obs-en-40-06.jpg}}

ይና ኢዝባራብጋላስ ኣዋ ኮሊ ማቂኔካሬ ላፍባር ዎይቤሲ ኣፎ ሳዝን ዹም ማቃዴ። ጋላስ ኣዋ ኮሊፖ ኤር ሳካል ሳኣታ ዬላር ዹሚኖንዲፌን ጋማኣዴ።

{{https://api.unfoldingword.org/obs/jpg/1/en/360px/obs-en-40-07.jpg}}

ይኒፖ ዎሃ ዬሱሲ «ፎቲንቲዴ ታባባዶ ቴ ሼምፒን ኔ ኩሽታ ቴ ኢምኔ ጋሪ ዉይሲዴ ኢናፖ ፌ ቆሚን ዴሽ ዎታሪ ፌ ሼምፒን ኢምዴ። ዓይቂኖፖ ሳዚ ኤንኢ ጾሳ ኬ ጋርታ ዎ ዎርዣዲ ጾሳዲኬ ፋጊኖ ጴች ማጋራጂንዳ ኖናፖ ጻና ዬላር ናምኢ ቆቂንታዴ።

{{https://api.unfoldingword.org/obs/jpg/1/en/360px/obs-en-40-08.jpg}}

ዬሱሲ ፌ ዓይቂን ጎይባር ጾሳኮ ዬምፔኒ ኣሳንቦ ጎይ ፊርቂዴ ዬሱሳ ናጊዛ ዎታዳራን ማቂኖ ባዚን ዎይ ቤቃሪ «ኪንባራ ዓ ናሳዲ ኢ ጋልዳ ኢት ባዚ ባዬ ጾሳ ናኤ» ጌይዴ።

{{https://api.unfoldingword.org/obs/jpg/1/en/360px/obs-en-40-09.jpg}}

ይና ኢዝባራ ዬሱሲ ማሳ ማቂኖን ኣማኒኖ ናምኢ ኣይሁዳን ቲኒዛን ዮሶፋኬ ኒቆድማሳኬ ዬሱሳ ኣህን ኢማፔን ጲላጦሳ ጌሽዴ ኣሂን ጫርቃባር ቃቻሪ ሹች ቦኪኖ ጎሪ ጋርታ ዱኪዴ ኢናፖ ዊራ ቤሲን ይብጻንዳብ ጎርምፖ ቲን ጴች ሹች ፍርሲዴ።

//ጌሻ ማጻፋ ታሪካ፦ ማቶሳ 27፡27-61፤ ማርቆሳ 15፡16-47፤ ሉቃሳ 23፡26-56፤ ዋኒሳ 19፡17-42።//
