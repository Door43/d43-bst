====== 26. ዬሱስ ፌ ኦሳ ኤዴ ======

{{https://api.unfoldingword.org/obs/jpg/1/en/360px/obs-en-26-01.jpg}}

ዬሱስ ሴጣና ፋጪን ጋሚኖፖ ዎሃ ጌሻ ኣያና ዎልቃ ባራ ፌ ዶኣዝ ቤሲን ጋሊላ ኣውራጃ ማቂዴ ዬሱስ ቤስ ሜልን ጋልዳፖ ቤስ ሜልን ሉኪ ሙታ ታማርሲዴ ዎይ ኦሲ ኢ ኮሽ ማቂኖን ሶልሬ።

{{https://api.unfoldingword.org/obs/jpg/1/en/360px/obs-en-26-02.jpg}}

ዬሱስ ናኣቲዶር ዶኢኖ ናዝሬታ ካታሚን ካታሚን ጋርታ ማቂዴ። ሳንባታ ባራ ጾሳቦ ጎሽታንዳቦ ሉኪዴ ናባ ኢሳሳ ማጻፊን ናባባምፌን ኢምዴ። ዬሱስ ቁርቂ ማጻፊን ፊርቃሪ ዶኪን ዎርዣቦ ናባቢዴ።

{{https://api.unfoldingword.org/obs/jpg/1/en/360px/obs-en-26-03.jpg}}

ዬሱስ «ዎርባያንቦ ኮሽ ሶላ ካቲንቲኖንቦ ናጻ ኬሳካዝን ኣፋ ዎባን ቤቃዚን ቃቺንቲኖን ባልንታዝን ሳባካምፔኒ ጾሳዲ ፌ ኣያና ታብ ኢምኔ ይና ዶሲቲኖ ጎዳ ላይ» ጋር ናባቢዴ።

{{https://api.unfoldingword.org/obs/jpg/1/en/360px/obs-en-26-04.jpg}}

ኢናፖ ዬሱስ ዶኢዴ። ዎይን ኡክባር ቤቂዴ። ኪን ዓት ናባቢኖ ጾሳ ቃላ ንባባዲ ማሳ ቤይሳሬ ዬሱስ «ፋና ቴ ይን ታብ ናባቢኖ ቃል ኪን ዓት ፎቲንቲሙታ ጌይዴ ዎርዣ ዎይ ጋራሚንቲዴ። «ይ ዮስፋ ናኣዳባያ?» ጌይዴ።

{{https://api.unfoldingword.org/obs/jpg/1/en/360px/obs-en-26-05.jpg}}

ኢናፖ ዬሱስ «ናቢ ፌ ጋዳ ቦንቺቲባሶን ኪን። ናባ ኤላሳ ኬልባራ ኢስሬላ ጋዳ ዎይልን ኣሲኒ ባዮ ማጫን ዎ ዎቲናካሬ ኣይዚ ላይኬ ባጋክ ኢሪ ኬዳካዮ ኬልባራ ጾሳዲ ኤላሳ ሜላ ጋዳ ዶኬ ኢስሬላ ጋዳ ዎ ኣሲን ማዳምፔን ሚሻካዬ።» ጌይዴ።

{{https://api.unfoldingword.org/obs/jpg/1/en/360px/obs-en-26-06.jpg}}

ዬሱስ ናባ ኤልሳኢ ላይባራሬ ኢስሬላ ጋዳ ቁራ ዓርጋ ኤንቲኖ ዎይልን ኣሳን ዎዼ ዎቲናካሬ ኤልሳኢ ፔታናር ፋካዬ። ኢስሬላ ጻላታንቦ ኣላቃ ማቂኖ ኒኢማኒ ቁራ ዓርጊን ሙታ ፋጺዴ። ዬሱሳኮን ሲሲኪኖ ዎርዣን ኬልባራ ጎይልዴ።

{{https://api.unfoldingword.org/obs/jpg/1/en/360px/obs-en-26-07.jpg}}

ናዝሬቶ ዎርዣ ዬሱስ ጾሳ ጎሽቲዝ ቤሳ ጋልዳፖ ጋቺ ዡጊዳሪ ዎጻንዳብ ኢንዳ ስን ጋልዳ ኤኪ ሉኪዴ ዎቲናካሬ ዬሱስ ዎርዣ ጊዳ ዬጺሙታ ናዝሬታ ካታማ ሉኪዴ።

{{https://api.unfoldingword.org/obs/jpg/1/en/360px/obs-en-26-08.jpg}}

ኢናፖ ዬሱስ ጌሊላ ኣዉራጃ ዎይ ቢርንቲ ዎይልን ዎርዣሬ ኢክ ዬይዴ ቤቂ ኢና ቢርንቲ ዬ ሲሲኪ ወይ ሶላንዳቦ ዳንዳኢባሶን ጉጃር ዎይልን?ማቂኖን ኣሳን ኤሄይዴ።

{{https://api.unfoldingword.org/obs/jpg/1/en/360px/obs-en-26-09.jpg}}

ኢታ ኣያናባር ኤንቲኖ ዎይልን ኣሳን ዬሱሳክ ኤሄይዴ ዬሱሳ ኪታባር ኢታ ኣያናዲ ኣሳን ጋልዳፖ ኬሲኪዴ። ዎይሊን ጎይ «ኔኒ ጾሳ ናኤ» ጋሪ ዉሲዴ። ዎርዣ ጋራምንታሪ ጾሳቦ ጎሺቲዴ።

{{https://api.unfoldingword.org/obs/jpg/1/en/360px/obs-en-26-10.jpg}}

ኢናፖ ዬሱሲ ፌ ታማራን ጌይ ጼጊንቲዛን ታጶ ናምኢ ኦሳን ማራጺዴ። ኪቲንታር ኬሲኪኖን ዬሱባር ዬሪ ኢጋልዳፖ ታማሪዴ።

//ጌሻ ማጻፋ ታሪካ፦ ማቶስ 4፤ 12-25 ማርቆሳ 1፤14-15፤ 35-39፤3፤13-21፤ ሉቃሳ 4፤14-30፤38-44።//
