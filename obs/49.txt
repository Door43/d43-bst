====== 49. ኦራን ጾሳ ጫቃ ቃላ ======

{{https://api.unfoldingword.org/obs/jpg/1/en/360px/obs-en-49-01.jpg}}

ፔታኒን ማልካ ማራሚ ጋዚን ዉዲርዶር ጾሳ ናኣ ዬላዚን ኢዝብ ሶልዴ። ዪኮታቦ ኢዛ ቢርቲ ዉዲር ዳራ ኣቲና ዬላዴ ኢሱምዳሬ ዬሱሳ ጌያ ጋዳዴ ዪኮታቦ ዬሱሲ ጾስኬ ማ ኣሴ።

{{https://api.unfoldingword.org/obs/jpg/1/en/360px/obs-en-49-02.jpg}}

ዬሱሲ ጾሳ ማቂኖን ኤርሳዚንዳ ዎይሊን ታምራታ ኦኔ ዋ ጋልዳ ዬኔ ዉርጊ ዚክ ዎቲ ኤሲኒ ዎይልን ማኖን ፋኒ ኢታ ኣያና ኬሲኔ ዓይቂኖ ኣስ ዲንኔ ዪፖሬ ኢሺን ሙኩላ ኣሳን ኢሺን ኡፋኬ ናምኢ ጊልግ ጊልግ ሞላ ?ሙሲ ሚሲካምፔን ዎቲዴ።

{{https://api.unfoldingword.org/obs/jpg/1/en/360px/obs-en-49-03.jpg}}

ማ ዬሱሲ ጴች ኣስታማሪዬ ጾሳ ናኢ ማቂኖ ኮታቦ ኢጫካይ ሶልዴ። ዪንቲ ዪንታ ካዝንዲፌን ሜላን ኣሳን ካብቴ ጋር ታማርሲዴ።

{{https://api.unfoldingword.org/obs/jpg/1/en/360px/obs-en-49-04.jpg}}

ማ ኢ ዪንታ ቆልንንባር ጉጂን ኣባካር ማቂን ዪንታ ዶሳዝን ዲፌን ጾሳ ዶሳንዳብ ኮሽሬ ጋር ታማርሲዴ።

{{https://api.unfoldingword.org/obs/jpg/1/en/360px/obs-en-49-05.jpg}}

ዬሱሲ ጾሳ ካቲቲንዳ ሳዛ ጋልዳ ዎ ኣባኪፌኖ ባዛፖ ሺ ቦንቺንቲ ኔ ጌይዴ ኦናካር ኣሲ ዎይልን ኮሺዝ ባዚ ጾሳ ካቲቲ ባር ማቃዝንዳ ጾሳ ካቲቲን ጋርታ ጌላንዳቦ ዪንታ ናጋሪን ጋርታፖ ፋጻንዳቦ ኮሻሬ።

{{https://api.unfoldingword.org/obs/jpg/1/en/360px/obs-en-49-06.jpg}}

ዬሱሲ ፔቲ ፔቲ ኣሳን ኢያ ኣማናር ፋጻዝንዶ ሜላን ዎቲናካር ኢያ ኣማንባሶን ታማርሲዴ ፔቲ ፔቲ ኣሳን ኮሽ ሳዝፌኔ ጌይዴ ዬሱሳ ኮሽ ባዝፌን ኤኬጌይን ፋጺሬ ሜላን ኣስን ጾሳ ቃላ ዜር ጌልባሶዲፌኒ ኣባካር ኣፍ ካጺባሶዲፌን ጎይ ቡጊዲ ጋልዳ ዎ ሹች ባሮ ሳዜ ዪን ኣሳን ዬሱሳ ጎይ ሶላዚን ኪቲን ኤኪባሶንኬ ጾሳ ካቲቲቦ ኮሽባሶ ኣሴ።

{{https://api.unfoldingword.org/obs/jpg/1/en/360px/obs-en-49-07.jpg}}

ዬሱሲ ጾሳዲ ናጋራንቻን ዎይሊን ዶሳዝን ታማርሲዴ ኢንታብ ኣቶ ጋንዳብኬ ፌ ናኢ ማሃንዳብ ኮይሬ።

{{https://api.unfoldingword.org/obs/jpg/1/en/360px/obs-en-49-08.jpg}}

ማ ዬሱሲ ጾሳዲ ናጋራ ሺርንታዝን ኑብ ሶልኔ ኣዳማኬ ሄዋኒኬ ናጋራ ኦኖ ኬልባራ ኢናጋራንዳ ኢ ዜር ዎይን ኢሳዴ ዪንፖ ዲዲኖ ኮታቦ ሳዛ ጋልዳ ዎ ዎይ ኣስ ናጋራ ኦሬ ጾሳጋዳፓሬ ፓጊንቲሬ ዪኮታቦ ዎይ ኣስ ጾሳቦ ጻላታ ምቂኔ።

{{https://api.unfoldingword.org/obs/jpg/1/en/360px/obs-en-49-09.jpg}}

ዎቲናካሬ ኢባር ኣምንዝ ኣስ ዎይ ሜናብ ሼምፓ ዶኣምፔንዶኬ ያካይፌን ጾሲ ፌናኣ ፌታና ኢያ ኣ ኢምዝ ዲራስ ሳዝ ኤሽን ሜላ ዓር ዶስዴ።

{{https://api.unfoldingword.org/obs/jpg/1/en/360px/obs-en-49-10.jpg}}

ዪንታ ናጋርምባራ ኢስኖ ኮታቦ ዓይቃንዳቦ ኮሽሬ ጾሳ ዪንቲ ጋልዳ ጎይላንዳብ ኮሽርዶን ዎቲናካሬ ጎይልንዶ ዪንታ ጋልዳ ማሃዚን ጊሻቦ ዬሱሳ ጋልዳ ማሂዴ ዬሱሲ ማስቃላ ግልዳ ዓይቂኖባራ ይንታ ጎይልን ኤኪዴ።

{{https://api.unfoldingword.org/obs/jpg/1/en/360px/obs-en-49-11.jpg}}

ዬሱሲ ዉርስ ናጋራ ኦካዬ ዎቲናካሬ ዪንታ ናጋርንዲኬ ሳዝ ጋልዳ ዎ ዎይ ኣስ ናጋራ ይሳንዳቦ ዓግንታንዳብኬ ዉርስ ዣርሻ ማቃር ዓይቃንዳብማራጺዴ ዬሱሲ ፌና ኣ ኢምኖ ኮታቦ ጾሳዲ ኣባካፌቦ ናጋራ ኢት ማቂኖ ናጋርን ሜላ ኣቲን እቲ ጋንዳቦ ዳንዳኢሬ።

{{https://api.unfoldingword.org/obs/jpg/1/en/360px/obs-en-49-12.jpg}}

ኮሽ ኦሳን ዪንታ ፋንዳብ ዳንዳኢባሴ ጾሳባር ዬላንዳብ ዳንዳኢንታምፔን ዎታንዳብ ዳንዳኢዝ ባዝ ኣባክር ባዬ ዬሱሲ ሙታ ዪንታ ናጋርን ሜጫንዳብ ዳንዳኢሬ። ዬሱሲ ጾሳ ናኢ ማቂኖን ዪንታ ጊሻብ ማስቃላ ጋልዳ ዓይቂኖን ጺሲ ኢያ ዓይቃ ጋልዳፖ ዲንኖዲፌን ሙታ ዪንቲ ኣማንዳብ ኮሽሬ።

{{https://api.unfoldingword.org/obs/jpg/1/en/360px/obs-en-49-13.jpg}}

ጾሳዲ ዬሱሳ ኣማንዝንኬ ፌብ ጎዲ ማሃር ኤክኖ ኦናካር ኣስ ፋሬ ዱራንሬ ዎይ ዎይርባያንሬ ኣቲናሬ ዎይ ማጫሬ ጪጛሻሬ ዎይ ኤርዳሬ ዎይዲካር ማቂን ኣባካር ባዬ ጾሳዳ ዪታባር ኡክ ላጋ ማቃምፔን ዪንታ ካሬ ዪንቲ ዬሱሳ ኣምንፔን ኮይሬ።

{{https://api.unfoldingword.org/obs/jpg/1/en/360px/obs-en-49-14.jpg}}

ዬሱሲ ኣምንፔንኬ ጻማቂታምፔን ዪንታ ዎስዴ። ዬሱሲ ማሳ ኢ ፌብ ሙታ ዶር ጾሳ ናኢ ማቂኖን ኣማንራ ዪንቲ ናጋራንቻን ማቂኖን ጾሲ ዪንታ ዓጌጌናሬ ኮሽዛ ማቂኖን ኣማንራ? ዬሱሲ ዪንታ ናጋርን ፋይንዳቦ ማስቃላ ጋልዳ ዓይቂኖን ዪንቲ ኣማንራ?።

{{https://api.unfoldingword.org/obs/jpg/1/en/360px/obs-en-49-15.jpg}}

ዬሱሳኬ ኢ ይንታቦ ኦኖ ኦሳ ዪንቲ ኣማንርኮ ዪንቲ ኣማናን ጾሳዲ ሴጣናፒኬ ም ካቲቲ ዪንቲ ጋልዳፖ ኬሳር ጾሳ ፎኢን ካቲቲ ጋራታ ጋዲኔ ጾሲ ባዛን ዪንቲ ዎቲዛን ስላንኬን ናጋራንቻን ዪንታ ጎይን ፋይር ኦራኬ ጺላ ማቂኖ ኦሳ ጎይ ዪንታብ ኢምኔ።

{{https://api.unfoldingword.org/obs/jpg/1/en/360px/obs-en-49-16.jpg}}

ዪንቲ ኣማኖን ዬሱሲ ኦኖ ኦሳ ኮታቦ ጾሲ ዪንታ ናጋርን ኣቶ ጌይኔ ዓቲጾሲ ዪንታ ጻላታን ጊሻቦ ኡክ ላጋ ማሃር ይንታ ፋይዲሬ።

{{https://api.unfoldingword.org/obs/jpg/1/en/360px/obs-en-49-17.jpg}}

ጾሳቦ ላጋን ጎዳ ዬሱሳ ኣሽካራን ማቂንኮ ዬሱሲ ታማርስዚ ባዛንቦ ኪቲንትሬ ኣማንኖ ኣስ ማቂናካሬ ዓት ናጋራ ኦንዳቦ ኮይርሬ ዎቲናካሬ ጾሲ ኣማንቲኖዳ ዪንታ ናጋርን ፋጺንኮ ዪንታብ ኣቶ ጋንዳ ጌይሬ ናጋራ ኢጺዝ ሚቲ ኢምሬ።

{{https://api.unfoldingword.org/obs/jpg/1/en/360px/obs-en-49-18.jpg}}

ጾሲ ዪንታ ጌሻምፔን ፌ ቃልን ናባባምፔን ሜላን ኣማንኖ ባራ ጾሳቦ ጎሽታምፔን ይንታብ ዎቲኖ ባዛን ሜንንቦ ሶልስምፔን ዪንታ ኦይጫሬ ዪን ባዛን ዎይ ኢባር ኩሻ ላጋ ማቃር ዶኣምፔን ዪንታ ማዳሬ።

//ጌሻ ማጻፋ ታሪካ፦ ሮማ 3፡21-26፤ 5፡1-11፤ ዋኒሳ 3፡16 ማር 16፡16፤ ቆላ 1፡13-14፤ 2 ቆሮ 5፡17-21፤ 1 ዋኒሳ 1፡5-10።//
