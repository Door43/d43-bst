====== 24. ዋንሶ ዬሱሳ ጻማቂዴ ======

{{https://api.unfoldingword.org/obs/jpg/1/en/360px/obs-en-24-01.jpg}}

ዛካራስብኬ ኤልሳቤጢ ናኣ ዋኒስ ዲጫሪ ናቢ ማቂዴ ኣሳሬ ኣባካር ባዮ ቤሳ ባራሃ ጋርታ ዶኢዴ። ባራሆ ኤስኬ ቦላክ ሙይዴ። ጊማላ እስንባር ኦኖ ኣፊላ ማኢዴ።

{{https://api.unfoldingword.org/obs/jpg/1/en/360px/obs-en-24-02.jpg}}

ዎይልን ዋኒስኮ ስሲካንዳቦ ባራሃ ጋርታ ዬይዴ። ኢያሬ «ጾሳ ካቲቲ ኡኪኔ ማርቲ ጌልብቴ» ጌይ ኢንታብ ሶልዴ።

{{https://api.unfoldingword.org/obs/jpg/1/en/360px/obs-en-24-03.jpg}}

ዎርዣዲ ዋንሳ ኪቲን ሲስካሪ ዎይልን ፌ ናጋሪን ፋጺዴ ዋኒሳሬ ኢንታ ጻማቂዴ። ዎይልን ሃይማኖታ ቲንዛን ማ ዋንሳ ኩሽታ ጻማቂንታንዳብ ዬይዴ። ዎቲናክካሬ ማርቲ ጌላካዮ ፌ ናጋሪን ፋጻካዬ።

{{https://api.unfoldingword.org/obs/jpg/1/en/360px/obs-en-24-04.jpg}}

ዋኒስ ሃይማኖታ ቲንኣንኮ «ይንቲ ማርዛባር ሾሽን ማርቲ ጌላሪ ይንቲ ኦሲን ኣሽብቴ ኮሽ ኣፋ ካፊባሶ ሚ ውይ ቃጺንታሪታማ ጋርታ ቶጚንቲሬ» ዋኒሲ ናቢ «ዓዲሼ ኔ ጌይን ጊግሲዛ ኪታንቻ ኔ ቲን ቴ ሚሻንዳ ጋር ሶልኖን ፎቲዴ።

{{https://api.unfoldingword.org/obs/jpg/1/en/360px/obs-en-24-05.jpg}}

ፔቲ ፔቲ ኣይሁዳን ማሳ ማቂኖን ዋኒሳ ኦይጪዴ ዋኒስ ኢንታኮን «ታኒ ማሳዳ ጊዳካዬ ዎቲናካሬ ታፖ ጋስ ዬይዛዲ ፔቲ ኣሲ ዎ ኢ ጫሚን ቃቺን ቴ ብላንዳብ ኮሻባሶ ዎይልን ጴቼ።

{{https://api.unfoldingword.org/obs/jpg/1/en/360px/obs-en-24-06.jpg}}

ኢዝ ዎንስ-ኢን ዬሱስ ዋኒሳ ኩሽታ ጻማቂንታንዳብ ዬይዴ። ዋኒሲ ቤቂኖፖ ዎሃ «ቤቂብቴ» ዓዲሼ ዎይን ናጋሪን ፋይዛ ጾሳ ዶራ ዎ።

{{https://api.unfoldingword.org/obs/jpg/1/en/360px/obs-en-24-07.jpg}}

ዋኒሲ ዬሱሳኮ «ቴ ኔና ጻማቃንዳቦ ማቂኖ ኣስ ጊዳካዬ ይኒ ጊሻቦ ኔ ታና ጻማቃንዳቦ ኮሻር ዶኬ» ጌይዴ ዬሱሲ ማቂናካሬ «ዎታንዳብ ኮሻዝን ኪን ባዝንዶ ዎቲናካሬ ኔኒ ጻማቃንዳብ ኮሻሬ» ጌይዴ። ይኮታቦ ዬሱሲ ዉርሲ ናጋራ ኦካይካሬ ዋኒሲ ዬሱሳ ጻማቂዴ።

{{https://api.unfoldingword.org/obs/jpg/1/en/360px/obs-en-24-08.jpg}}

ዬሱሲ ጻምቂንቲኖፖ ዎሃ ዋን ጋርታፖ ኢ ኬስኪኖንዲፌን ጾሳ ኣያናዲ ዶላ ማይጻሪ ቤንታሪ ሶባር ኢጋልዳ ዶኣዴ። ይና ኢዝ ኬልምባራ ጾሳ ቆዲ ኣፋፖ «ኔኒ ቴ ዶስዝ ናኤ ታኒ ኔባር ዎይልን ኡፋይታሬ» ጋር ሶልዴ።

{{https://api.unfoldingword.org/obs/jpg/1/en/360px/obs-en-24-09.jpg}}

ጾሳዲ ዋኒሳኮ «ጌሻ ኣይና ሶባሪ ኔ ጻማቂዛ ናሳ ጋልዳ ሼምፒሬ ናባዲ ጾሳ ናኤ ጌይ ኢብ ሶልንቲኔ። ፔቲ ጾሳ ሙታ ዎ ዎቲናካሬ ዋኒሲ ዬሱሳ ጻማቂኖ ኬል ጾሳ ባባዲ ሶላምባር ሲስኪዴ። ጾሳ ናኣዲ ቤቂዴ ኢያሬ ዬሱሳ። ይፓሬ ጌሻ ኣያና ቤቂዴ።

//ጌሻ ማጻፋ ታሪካ፦ ማቶሳ 3፤ ማርቆሳ1፤9-11፤ሉቃ 3፤1-23።//
