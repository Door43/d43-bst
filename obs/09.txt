====== 9. ጾስዲ ሙሳ ጼጊዴ ======

{{https://api.unfoldingword.org/obs/jpg/1/en/360px/obs-en-09-01.jpg}}

ዮሴፊ ዓይቂኖፖ ዓኒ ኢ ዳባን ዎይ ጊብጻ ጋዳ ጋምኢዴ። ኢንታኬ ኢንታ ዜርን ዎይሊን ላይ ኢ ጋምኢዴ። ኢና ዎይሊን ናኣር ዬልዴ ኢንታሬ ኢሲራኤላን ጌይ ጼጊንቲዴ።

{{https://api.unfoldingword.org/obs/jpg/1/en/360px/obs-en-09-02.jpg}}

ጼታ ላይፖ ዓኒ ኢስሬላን ፓይዳ ዎይልሙታ ዬይዴ። ጊብጻ ጋዶ ኣሳንሬ ዮሴፋኬ ኢንታ ማዳንዳቦ ዎታዝ ባዛን ዎይ ቦቲዴ። ኢስሬላን ዎይሊሙታ ዬይኖ ኮታቦ ጊብጻ ኣሳን ኢንታብ ኢጪዴ። ይኮታቦ ይናኢዝ ኬልምባራ ጊብጻ ጋዲን ኣቂሲዛ ፋሮኒ ኢስሬላ ኣሳን ጊብጻ ጋዳ ኣሳንቦ ኣይላ ማሂዴ።

{{https://api.unfoldingword.org/obs/jpg/1/en/360px/obs-en-09-03.jpg}}

ጊብጻ ኣሳን ኢስሬላ ኣሳን ጊምባ ኦሳ ኦምፔን ካታሚን ዎይ ጊምባባር ኦምፔን ዎልቃባር ኢንታ ዋይሬ። ች ኦሳ ባራ ሼምፒን ሜቲንታፔን ዎቲዴ። ጾሲ ዎቲኒካሬ ኢንታ ኣንጂዴ ዎይሊን ናኣሬ ኢንታብ ዎ።

{{https://api.unfoldingword.org/obs/jpg/1/en/360px/obs-en-09-04.jpg}}

ፋሮኒ ኢስሬላንቦ ዎይሊን ኣቂሊ ናኢ ኢንታብ ዎን ቤቂዴ ይኮታቦ ፋሮኒ ኢስሬላ ኣሳን ኣቲና ናኣን ዬልንታምባራ ኣባያ ዋን ጋርታ ዡጊዳር ዎምፔን ዎርዣ ኪቲዴ።

{{https://api.unfoldingword.org/obs/jpg/1/en/360px/obs-en-09-05.jpg}}

ፔቲ ኢስሬላ ማጪንዳ ኣቲና ዬላዴ ኢዚኬ ኢዝ ኣስናዲኬ ዎልኣ ማቃር ፌብ ዳንዳኢንቲኖዲፌን ዎታር ናኣ ኣቺዴ።

{{https://api.unfoldingword.org/obs/jpg/1/en/360px/obs-en-09-06.jpg}}

ናኣ ዬልኖን ናኣ ኣቻንዳብ ዳንዳኣካዮ ኬልምባራ ናኣዳ ዋ ጋልዳ ኣፋ ፓላል ጌይዝ ዳቻ ጋርታ ጋዳሪ ኣባያዋን ቡጊድ ዎ ጎን ቲን ዎካይፌን ኢያ ፋንዳብ ጋር ዋን ጋልዳ ኢያ ሚሺ ኣሺዴ። ኢ ሚሺንዳ ማቃዝ ባዝን ቤቃንዳቦ ኡክ ቤሳ ጋልዳ ጎኣር ቤቃሬ።

{{https://api.unfoldingword.org/obs/jpg/1/en/360px/obs-en-09-07.jpg}}

ፋሮኒ ናኢን ማጪኒንዳ ዳች ቤቃራ ኢዝ ጋርታ ዎ ባዝን ቤቃዴ ናኣ ኣቂላ ቤቃራ ፌ ናኢፌን ማሃራ ኤካዴ። ኢዛሬ ናኣ ናጋምፔን ኢስሬላ ማጫ ቃጣራዴ። ኢዛ ቃጣርኖ ማጪንዳ ናኣ ዬልኖ ኢንድ ማቃኖን ኤርካዬ ናኣዲ ዲጫሪ ፌ ኢንዲ ኣምን ኣማዝን ኣሺኖፖ ዓኒ ኣሲንዳ ናኣዳ ፋሮና ናኢምቦ ማሃር ኢማዴ ኢ ሱምስ-ኢን «ሙሳ» ጌይ ጼጊዴ።

{{https://api.unfoldingword.org/obs/jpg/1/en/360px/obs-en-09-08.jpg}}

ሙስ ዲጪኖፖ ዓኒ ፔቲ ጋላስ ፔቲ ጊብጻ ጋዶ ናሳዲ ኢስሬላ ጋዶ ፔቲ ኣይላ ቡካምባራ ቤቂዴ ሙሳሬ ኢስሬላ ጋዶ ማዳንዳብ ኮይዴ።

{{https://api.unfoldingword.org/obs/jpg/1/en/360px/obs-en-09-09.jpg}}

ሙሶ ኦናካር ቤቃካዬ ጋር ጊብጻ ጋዶ ናሳ ዎር ዱኪዴ ዎቲናካር ሙስ ዎቲኖን ፔቲ ኣሲ ቤቂኒ።

{{https://api.unfoldingword.org/obs/jpg/1/en/360px/obs-en-09-10.jpg}}

ሙሶ ዎቲኖን ፋሮኒ ሲስካሪ ኢያ ዎንዳብ ኮይዴ። ሙሶ ዎቲናካር ፋሮና ፖሊሳን ጋላጋፖ ፌ ሼምፒን ቡቲሳንዳቦ ጊብጻፖ ኬስካሪ ባራሃ ጋርታ ዎጺ ሉኪዴ።

{{https://api.unfoldingword.org/obs/jpg/1/en/360px/obs-en-09-11.jpg}}

ጊብጻፖ ጎቲ ዎ ባራሃ ጋርታ ሙሶ ዶሪ ዬዝ ጋይጫ ናኢ ማቂዴ ኢና ጋዳፖ ማጫ ኤካሪ ናኣም ኣቲና ናኣን ዬልዴ።

{{https://api.unfoldingword.org/obs/jpg/1/en/360px/obs-en-09-12.jpg}}

ፔቲ ጋላስ ሙሶ ዶራን ናዝምባራ ታማ ኤይቲዝ ሻይዳ ቤቂዴ ማቂናካሬ ሻይዲን ሚጫካዬ ሙሳሬ ኮሽንቺ ቤቃንዳቦ ሻይዲንኮ ኡኪዴ ሚጫዝ ሻይዲንኮ ኢ ኡካምባራ ጾስ ቆዲ «ሙሶ ጌሻ ቤስ ጋልዳ ኔ ኤቂኔ ኔ ቶሂን ጋርታፖ ቻሚን ኬሳቤ» ጌይዴ።

{{https://api.unfoldingword.org/obs/jpg/1/en/360px/obs-en-09-13.jpg}}

ጾሳሬ ሙሳኮ «ቴ ዎርዣ ሜቲን ቴ ቤቂኔ ቴ ኔና ፋሮናኮ ሚሻሬ ኢስሬላን ጊብጻ ኣይልቲን ጋርታፖ ኬሳሬ። ኣብራማቦ ይሳቃቦ ኣቆባቦ ታስፋ ኢምኖ ካናና ሳዚን ኢንታብ ኢማንዳ።»

{{https://api.unfoldingword.org/obs/jpg/1/en/360px/obs-en-09-14.jpg}}

ዎርዣዲ ኔና ኦሚሼ ጋር ኦይጪጌን ቴ ኣብህ ጋኖ ጋር ጾሳ ኦይጪን ጾሳዳሬ ሙሳኮ «ታኒ ዎድኬ ዶኢዛዳ ይ ኮታቦ <ዎዲኬ ዶኢዛ> ታና ሚሽኔ ጋር ኢንታብ ሶላቤ» ጌይዴ።

{{https://api.unfoldingword.org/obs/jpg/1/en/360px/obs-en-09-15.jpg}}

ሙሶ ኢጪኖ ኮታቦ ፋሮናክ ሉካንዳብ ኮያካዬ። ኣባ ጌይን ሶላንዳብ ዳንዳኣባሴ ይዝጋር ቆፒኖንኮታቦ ይኮታቦ ጾሲ ሙሳ ጌዳ ኣሮና ኢባር ዎልኣ ሉካር ሙሳ ማዳምፔን ሚሽዴ። ጾሳዳሬ ሙስኮ ኣሮና ፋሮኒ ዎርዣዳ ኣሻብዳ ጋር ፌ ብዳ ሚንንዳብ ዳንዳኣዝን ኢንታብ ሶልኔ።

//ጌሻ ማጻፋ ታሪካ ኬሲ ማጻፋ ጋልዳ 1-4።//
