====== 27. ሳማራ ጋዳ ናሳ ኮሽ ታሪካ ======

{{https://api.unfoldingword.org/obs/jpg/1/en/360px/obs-en-27-01.jpg}}

ፔቲ ጋላሲ ፔቲ ናሳ ኣይሁዳን ሕጊን ኤሪዝ ኣስዶሪ ኢያ ፋጪ ቤቃንዳብ ዬሱሳክ ዬይዴ። «ኣስታማራዶ ሜናብ ሼምፖ ዲጛንዳቦ ቴ ኣብዝ ዎታኖ?» ጌይዴ። ዬሱስ ኢኮ «ጾሳ ሕጋ ጋልዳ ጻፊንቲኖዲ ኣብዛ? ጋር ማሂዴ።

{{https://api.unfoldingword.org/obs/jpg/1/en/360px/obs-en-27-02.jpg}}

ሕጊን ኤሪዝ ናሳዲ ጾሳ ሕጋዲ «ኔ ጎዳ ጾሳዳ ፎቲ ቡዳባራ ፎቲ ሼምፓባራ ፎቲ ዎልቃባራ ፎቲ ቆፊባራ ካቤ። ኔላጋዳ ኔ ኔና ካዝንዲፌን ካቤ» ጋር ማሂዴ። ዬሱስ «ኪን ይኖ ዎታቤ ኔ ሼምፓባር ዶኣሬ» ጌይዴ።

{{https://api.unfoldingword.org/obs/jpg/1/en/360px/obs-en-27-03.jpg}}

ዎቲናካሬ ሕጊን ኤሪዛዲ ጺላ ማቂኖን ኤራንዳቦ ኮይዴ። ይኮታቦ «ታ ላጋ ኦኖ?» ጋር ኦይጪዴ።

{{https://api.unfoldingword.org/obs/jpg/1/en/360px/obs-en-27-04.jpg}}

ዬሱስ ታሪካ ሶላምባራ ሂጋ ኤርዛቦ ማሂዴ «ሩሳሌማፖ ኢያርካ ሉካዝ ፔቲ ኣይሁዳ ኣሲ ዎዼ»

{{https://api.unfoldingword.org/obs/jpg/1/en/360px/obs-en-27-05.jpg}}

«ናሳዲ ሉኪ ሙታ ዎዺዶን ኣሳ ቡሪዛን ኢያ ኤዴ። ዎ ባዛን ዎይ ኢ ጋልዳፖ ኤካሪ ማ ኢያ ቡኪ ቡካሪ ዎንዳብ ዬልር ኣሺ ሉኪዴ።

{{https://api.unfoldingword.org/obs/jpg/1/en/360px/obs-en-27-06.jpg}}

ኢናፖ ዎሃ ኤልባራ ፔቲ ኣይሁዳ ጋዳ ቄሳዶር ይና ኢዝ ጎይምባር ሉኪሬ ይ ሃይማኖታ ቲኒዛዲ ቡርንቲኖ ባዛንኬ ቡርንቲኖ ናሳ ቤቃር ሜላ ጎይባር ኣዺዴ ማዳንታንዳቦ ኮሺዝ ናሳ ኣሻር ፌ ጎይን ሉኪዴ።

{{https://api.unfoldingword.org/obs/jpg/1/en/360px/obs-en-27-07.jpg}}

ኢናፖ ዎሃ ዎይልን ጋም ኣካይዶሪ ፔቲ ላዊዶር ዬይዴ ላዋን ጾሳ ኬ ጋርታ ቄሳን ማዲዛኣይህሁዳ ኮቼ ሌዋዲ ማ ሜላ ጎይባር ኣሪ ቡርንቲኖዳኬ ቡርንቲኖ ናሳ ቤቃር ኣሻር ኣዴ።

{{https://api.unfoldingword.org/obs/jpg/1/en/360px/obs-en-27-08.jpg}}

ይና ኢዝ ጎይባር ሶብኖ ሳማራ ኣስ ዎ ሳማራ ጋዶ ኣሳንሬ ኤኪኖ ኣይሁዳ ዜርን ዎ ሳምራ ጋዶ ኣስኬ ኣይሁዳ ጋዶ ኣሲ ዎልኣ ጎይይልሬ። ዎቲናካሬ ሳማሮ ናሳ ኣይሁዶ ቤቃሪ ዎይልን ሚጪንቲዴ ይኮታቦ ኢያ ናጊ ኢ ኪሲንዳር ሜጪ ዎቲዴ።

{{https://api.unfoldingword.org/obs/jpg/1/en/360px/obs-en-27-09.jpg}}

ኢናፖ ዎሃ ሳማሮ ናሳዲ ኢያ ዲንሪ ፌ ዬራ ጋልዳ ጋድሪ ዛቃ ሼምፒቺዝ ቤስ ኤጚዴ ኢና ማዲዴ።

{{https://api.unfoldingword.org/obs/jpg/1/en/360px/obs-en-27-10.jpg}}

«ኢዝ ዎንን ሳማሮ ናሳ ፌ ጎይን ሉካንዳብ ኮይዴ ዛቃን ኣቃዝ ኣል ባባቦ ጊላ ሚሽ ኢማሪ« ኢያ ናጋቤ ዓኒፖ ሜላ ሚሽ ኔኒ ኬሲሳምፔን ማቄ ጌይን ቴ ማቃርዶራ ኔብ ጪጋንዳ ጌይዴ።

{{https://api.unfoldingword.org/obs/jpg/1/en/360px/obs-en-27-11.jpg}}

ኢናፖ ዎሃ ዬሱስ ሂጋ ኤሪዛኮ «ኔ ኣብዝ ቆፓራ? ቡሪንቲ ቡኪንቲኖ ንሳቦ ኢ ላጋዲ ዓይዝ ኣሳን ጋርታፖ ዎዲያ? ጋር ኦይጪዴ ኢያሬ « ማርቲ ባር ቤቂኖዳ ጋር ማሂዴ ዬሱሲ ኢኮ « ኔናሬ ሉካራ ይና ኢዝፌን ዎታቤ» ጋሪ ሶልዴ።

//ጌሻ ማጻፋ ታሪካ ፦ ሉቃሳ 10፤25-37።//
