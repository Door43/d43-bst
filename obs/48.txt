====== 48. ዬሱሲ ታስፋ ኢምኖ ማሳዳ። ======

{{https://api.unfoldingword.org/obs/jpg/1/en/360px/obs-en-48-01.jpg}}

ጾሲ ሳዝ ኤሽን ኮቺኖ ኬልባራ ዎይ ባዝ ፎቲ ኮሼ። ናጋራ ባይ ኣዳማኬ ሄዋኒኬ ዎል ዎልኣ ካሬ ኢንቲ ጾሳዳር ካሬ ዓርጋ ዎይ ዓይቃ ባዬ ጾሳዲ ኣላምን ዶኣምፔን ኮይኖንዳ ዓን ፌኔ።

{{https://api.unfoldingword.org/obs/jpg/1/en/360px/obs-en-48-02.jpg}}

ሴጣኖ ጋናታ ጋርታ ሔዋኒቦ ሶላምፔን ሾሽ ባራ ሶልዴ። ኢናፖ ዎሃ ኢዝኬ ኣዳማኬ ጾሳ ቲን ናጋራ ኦዴ ኢንቲ ናጋራ ኦኖ ኮታቦ ሳዛ ጋልዳ ዎ ኣስ ዎይ ማሬ ዓይቂሬ።

{{https://api.unfoldingword.org/obs/jpg/1/en/360px/obs-en-48-03.jpg}}

ኣዳማኬ ሔዋኒኬ ናጋራ ኦኖ ጊሻቦ ይንፖ ሺ ኢንታ ባዝ ማቂናካሬ ኢንቲ ጾሳቦ ጻላታ ማቂዴ ዪኮታቦ ዪና ኢዝ ኬልምፖ ኤር ዎይ ኣስ ናጋራ ባር ዬልንቲዴ ማ ጾሳቦ ጻላታ ማቂዴ ጾሳብኬ ኣሳንቦ ጊዳ ዎ ዎልኣ ዬላዝንዳ ናጋራ ጎይ ባራ ቃጺንታ ኣታዴ ዎቲናካሬ ጾሳዲ ዬን ኢዛ ማሃንዳቦ ቆፊ ዎ።

{{https://api.unfoldingword.org/obs/jpg/1/en/360px/obs-en-48-04.jpg}}

ሔዋኒ ዜርን ጋርታፖ ፔታናዲ ሴጣና ቆምን ቆጻዝንዶ ሴጣኖ ማኢቶህን ቃዝንዶ ጾስ ታስፋ ኢምዴ ዪናሬ ሴጣኖ ማሳ ዎሬ ዎቲናካሬ ጾሲ ማሃር ዲንሬ ጌንቴ ። ኢናፖ ማሳዲሴጣና ዎልቂን ሜናብ ቆጺሬ ዎይልን ላይፖ ዎሃ ጾሳዲ ማሳዲ ዬሱሳ ማቂኖን ቤይሲዴ።

{{https://api.unfoldingword.org/obs/jpg/1/en/360px/obs-en-48-05.jpg}}

ጾሲ ሳዚን ዎይ ይስዝ ዎባር ይስኖ ኬልባራ ኢያ ኣማንኖን ኣስን ፋጻንዳቦ ጎጛ ኤሄይዴ ዪና ኢዛ ማይጺዝ ጎይ ባራ ኣስ ዎይ ፌ ናጋርምባራ ያንዳብ ኮሽርዶን ዎቲናካሬ ጾሳዲ ኢባር ኣማንዛን ዎይ ፋንዳቦ ዬሱሳ ኢምዴ።

{{https://api.unfoldingword.org/obs/jpg/1/en/360px/obs-en-48-06.jpg}}

ዎይልን ጼታ ላይ ቄሳን ኢንታ ናራርምቦ ኮሻዝ ጎይሊን ቤይሳንዳቦ ዎርዣ ኮታቦ ዎይ ጋላስ ቃጻካይዶር ጾሳቦ ዣርሽ ሺሺሬ። ዎቲናካሬ ዪን ዣርሻን ኢንታ ናጋርን ኢንታ ጋልጋፖ ፋይንዳብ ዳንዳኣካዬ። ዬሱሲ ጴቻ ቄሳ ኣላቃዳ። ሜላን ቄሳንፖ ዱማ ጎይ ባራ ፌና ሳዝ ኤሻ ጋልዳ ዎ ኣሳን ዎይን ናጋራ ፋይንዳብ ዳንዳኣዝ ዣርሻ ማሃር ሺሺዴ ዬሱሲ ኦናካር ኣስ ዎይ ኦኖ ዎይን ናጋርምቦ ጎይል ኤኪኖ ኮታቦ ኪን ቄሳ ኣላቃ።

{{https://api.unfoldingword.org/obs/jpg/1/en/360px/obs-en-48-07.jpg}}

ጾሳዲ ኣብራሃማቦ «ጾሳዲ ዎርዣ ዳባን ዎይ ኔ ጎይ ባራ ኣንጅንቲሬ» ጋር ሶሊዴ ዬሱሲ ኣብራሃማ ዜርን ጋርታፖ ኢ ጎይ ባራ ዎርዣዳባ ዎይ ኣንጅንቲኔ ኣባ ጌይን ዬሱሳ ባር ኣማንዝ ዎይ ኣስ ናጋራ ጋርታፖ ፋጺኔ ዪፓሬ ኣብራሃማ ኣያና ዬላ ማቂሬ።

{{https://api.unfoldingword.org/obs/jpg/1/en/360px/obs-en-48-08.jpg}}

ናኣ ይሳቃ ዣርሻ ማሃር ሺሻምፔን ጾሳዲ ኣብራሃማብ ሶሊኖ ኬልባራ ጾሳዲ ናኣ ይሳቃ ጊሽን ዣርሻ ዶሪ ሺሺዴ ኑ ዎይን ኑ ናጋርን ጎይ ባራ ዓይቃንዳብ ኮሽሬ ጾሳዲ ዣርሻ ማቃር ኑ ቤስን ዓይቃምፔን ጾሳ ዶር ማቂኖ ዬሱሳ ኢምዴ።

{{https://api.unfoldingword.org/obs/jpg/1/en/360px/obs-en-48-09.jpg}}

ጾሳዲ ጊብጻ ጋልዳ ዉርስ ጎይልን ምሽኖ ኬልባራ ኣባካር ኢታ ባዝ ባዮ ዶሪ ናኢ ሹካር ሱን ፌ ካር ሾንችንዲኬ ቃጺን ዲርካምፔን ኢሲሬላሎ ኣሳንቦ ሶልዴ ጾሳዲ ሱን ቤቃር ኣሳን ኬን ኣሻር ኣ ሉካሪ ፌ ኡስ ናኣንሬ ዎካዬ ዪዲታርካ ኦሳዲ ፋስካ ጌይንቲሬ።

{{https://api.unfoldingword.org/obs/jpg/1/en/360px/obs-en-48-10.jpg}}

ዬሱሲ ፋስካ ዶራዳ ኢፎቲኬ ኢጋልዳ ናጋራ ባዬ ፋስካ ባኣል ኬልባራ ዎንቲዴ ኦናካሬ ኣስ ዬሱሳ ባር ኣማኒኖ ኬልባራ ዬሱሳ ሱዲ ዪንሳ ናጋርምቦ ጪጋ ጾሳ ጎይላ ዪናሳ ጋልባር ኣሬ።

{{https://api.unfoldingword.org/obs/jpg/1/en/360px/obs-en-48-11.jpg}}

ጾሳዲ ማራጺንቲኖ ዎርዣ ማቂኖን ኢስሬላን ባራ ጫቃ ቃላ ጌልዴ ጫቃ ቃላባራ ዎቲናካሬ ዓቲ ጾሳዲ ዎይ ኣስ ማቃምፔን ኦራ ጫቃ ቃላ ጌልኔ ዪ ኦራ ጫቃ ቃላ ጎይ ባራ ኦናካር ዎርዣ ዳባ ማቂኖ ኦናካር ኣስ ዬሱሳ ኣማናር ጾሳ ዎርዣ ዳባ ማቃንዳብ ዳንዳኢሬ።

{{https://api.unfoldingword.org/obs/jpg/1/en/360px/obs-en-48-12.jpg}}

ሙሶ ጾሳ ቃላ ሶልኖ ጴች ናብዬ ዬሱሲ ማቂናካሬ ዎይፖ ሽ ናብዬ ኢ ጾሴ ዪኮታቦ ኢ ዎቲኖንዲኬ ሶልኖ ባዝን ዎይ ጾሳ ኦሳኬ ቃላ ኢ ዪኮታብሿ ዬሱሲ ጾሳ ቃላ ጌይ ጼጊንቲሬ።

{{https://api.unfoldingword.org/obs/jpg/1/en/360px/obs-en-48-13.jpg}}

ዜርን ጋርታፖ ፔቲ ካቲ ማቂኖ ጾሳ ዎርዣ ጋልዳ ሜናብ ኣቂስዛዲፌን ጾሳዲ ካታ ዳዊታብ ታስፋ ኢምኔ ዬሱሲ ጾሳ ናኢኬ ማስ ማቂኖ ኮታቦ ሜናብ ኣቂሳንዳብ ዳንዳኢዛ ዪ ዱሞ ዳዊቲ ዜር።

{{https://api.unfoldingword.org/obs/jpg/1/en/360px/obs-en-48-14.jpg}}

ዳዉቲ ኢስሬላንቦ ካቴ ዬሱሲ ዎቲናካሬ ኮቺንቲ ዎይቦ ካቴ ማቃር ዬር ኪን ጎይብራ ሳርቲባር ፌ ላይን ዎይ ኣቂስሬ።

//ጌሻ ማጻፋ ታሪካ፦ ኮቺንት 1-3፤ 6፤ 14፤ 22፤ ኬሲ 12፤ 20፤ 2 ሳሞ 7፤ ኢብሮ 3፡1-6፤ 4፡14-5፡10፤ 7፡1-8፡13፤ 9፡11-10፡18፤ ዋን ኢ 21።//
