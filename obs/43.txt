====== 43. ጌሻ ኬ ኤንቲዴ ======

{{https://api.unfoldingword.org/obs/jpg/1/en/360px/obs-en-43-01.jpg}}

ዬሱሲ ፉዳ ኣፋ ማቂኖፖ ዎሃ ኢ ታማራን ዬሱሲ ኢንታ ኪቲኖንዲፌን ሩሳሌማ ጋምኢዴ ኢና ዎ ኣማንዝ ኣሳን ቃጻካይ ጌሻንዳብ ሺቂዴ።

{{https://api.unfoldingword.org/obs/jpg/1/en/360px/obs-en-43-02.jpg}}

ኣይሁዳን ላይ ላይ ባራ ፋስጋ ባኣላፖ ዎሃ ኢሺን ታጳ ቃም ጴንጣቆስታ ጌይ ጼጊንታዝን ኮሻዝ ቃሚን ቦንቺሬ ጴንጣቆስታ ኣይሁዳን ካ ሺሻዝ ባል ቦንቺዝ ቃሜ ኣይሁዳን ጴንጣቆስታ ዎል ፌታን ማቃሪ ቦንቻንዳቦ ሳዚ ኤሻ ዎይ ጋልዳፖ ሩሳሌማ ዬይሬ ዓኒ ላይን ጋርታ ዬሱሲ ፉዳ ኣፋ ማቂኖፖ ታብዛ ቃማፖ ዎሃ ጴንጣቆስታ ኬል ማቃዴ።

{{https://api.unfoldingword.org/obs/jpg/1/en/360px/obs-en-43-03.jpg}}

ኣማንኖ ዎይ ዎል ፌታን ሺቃሪ ዎዶን ኢንቲ ቆፓካይዶን ኢንቲ ዎ ኬንዳ ጴች ጊርቂ፤ ሚን ኣይጊባር ኩማዴ ኢናፖ ኣማኒኖን ዎይን ቆማ ጋልዳ ታማ ላ ፌን ማይጽዝ ባዝ ቤንቲዴ ዎይን ጺላ ኣያና ባር ኩማር ሜላ ኖና ባር ሶል ኤዴ።

{{https://api.unfoldingword.org/obs/jpg/1/en/360px/obs-en-43-04.jpg}}

ሩሳሌማ ዎ ኣሳን ጊርቂዝ ባዝ ሲሲካሪ ኢና ዎ ባዝን ቤቃንዳቦ ዎይልን ኣስ ዬይዴ ኣማንዛን ጾሳ ታሚራታ ኦሳ ሶሊን ኣሳን ሲሲካሪ ይ ባዛን ፌኖና ባር ሶልንቲኖ ሲሲካሪ ጋራምንቲዴ።

{{https://api.unfoldingword.org/obs/jpg/1/en/360px/obs-en-43-05.jpg}}

ፔቲ ፔቲ ኣሳን ኢ ታማራን ማሲቲኔ ጋር ኢንታ ኪዴ ዎቲናካሬ ጴጥሮስ ኤቃሪ ኢንታኮ «ታኮን ሲሲኪብቴ ዓን ኣሳን ማሲታካዬ ጾሳዲ ናባ ዩኤላባር ዉርስ ቃሚን ጋልስ ቴ ጺላ ኣያና ኢንታ ጋልዳ ዉላንዳ ጌይኖ ቲምቢታ ሶላዲ ዓኒባር ፎቲንታሬ።

{{https://api.unfoldingword.org/obs/jpg/1/en/360px/obs-en-43-06.jpg}}

«ኢሲሬላ ኣሳን ዪንቲ ቤቂኖንዲፌንኬ ቲኒታር ዪንቲ ኤራዚዲፌን ዬሱሲ ጾሳ ዎልቃባራ ዎይሊን ጴች ማላንኬ ጋራምሲዝ ባዝ ኦኖ ኣሴ፤ዎቲናካሬ ዪንቲ ኢያ ሶቲዴ።

{{https://api.unfoldingword.org/obs/jpg/1/en/360px/obs-en-43-07.jpg}}

«ዬሱሲ ዓይቂናካሬ ሜላኣቲን ጾሲ ኢያ ዓይቃጋርታፖ ዲንኔ ዪዲ ጌሺቲንዳ ጎሪ ጋርታ ዎቃምፔን ኣሻባሴ ጋዝ ቲምቢታ ሶሊን ፎቲንታምፔን ጾሳዲ ዬሱሳ ሼምፓባር ማሃሪ ዲንኖን ኑኒ ማርካ»ጌይዴ

{{https://api.unfoldingword.org/obs/jpg/1/en/360px/obs-en-43-08.jpg}}

«ዬሱሲ ዓት ጾሳ ባባቦ ኡሻች ጎይ ሾክ ጋር ዎዼ ማ ዬሱሲ ኪን ታስፋ ኢብ ኢሚኖንዲፌኒ ጺላ ኣያና ሚሺኔ ዓት ዪንቲ ቤቂዛንኬ ዪንቲ ሲስኪዛን ባዛን ጺላ ኣያናዳ ዎቲኖዲ።

{{https://api.unfoldingword.org/obs/jpg/1/en/360px/obs-en-43-09.jpg}}

«ዬሱሳ ዪንቲ ኢያ ሶቲዴ ዎቲናካሬ ጾሲ ዬሱሳ ጎዲኬ ማሳ ማሂኖን ኪንባር ኤርብቴ»ጌይዴ

{{https://api.unfoldingword.org/obs/jpg/1/en/360px/obs-en-43-10.jpg}}

ጴጥሮሳኮን ሲስኪሙታ ዎ ኣሳን ማ ኢንቲ ፌ ሶሊኖባዛንባራ ኢንታብ ዎይሊን ሲስኪንታዴ፤ዪኮታቦ ጴጥሮሳኬ ዬሱሳ ታማራን«ቴ ኢሺንታን ኑ ኣብዝ ዎታኔ ? ጋሪ ኦይጪዴ።

{{https://api.unfoldingword.org/obs/jpg/1/en/360px/obs-en-43-11.jpg}}

ጴጥሮሲ ኢንታቦ «ጾሲ ዪንታ ናጋሪን ኣቶ ጋምፔኒ ዎይን ማሪቲ ጌላሪ ዬሱስ ኪርስቶሳ ሱምባር ጻማቂንቲብቴ ።ዪኒፖ ዎሃ ኢ ጺላ ኣያና ኪልሲን ማ ዪንታብ ኢምሬ።

{{https://api.unfoldingword.org/obs/jpg/1/en/360px/obs-en-43-12.jpg}}

ዓይዚ ሙኩላ ማቂዝ ኣሳን ጴጥሮሲ ሶልኖን ኣማናሪ ዬሱሳ ታማሪ ማቂዴ።ኢንቲ ጻማቂንታሪ ሩሳላማ ዎ ጌሻኬምባራ ዎልኣ ፔታን ማቂዴ።

{{https://api.unfoldingword.org/obs/jpg/1/en/360px/obs-en-43-13.jpg}}

ኢ ታማራን ቃጻካይዶር ሃዋራታን ቲምርቲን ሲስኪዴ ዎልኣ ጋምኢዴ፤ሙይዴ፤ፔታናዲ ሜላቦ ጌሺዴ ዎልኣ ማቃር ጾሲ ኦኖ ባዛብ ጾሳ ጋላቲዴ፤ፌብ ዎ ባዚን ዎይ ዎል-ዎልኣ ፋጊንቲዴ ዎይ ኣሲ ኢንታባዝ ኮሽ ቆፒሬ ዎይ ጋላስ ዎይሊን ኣሳን ኣማና ማቂዴ

//ጌሻ ማጻፋ ታሪካ ሃዋራታን ኦሳ 2//
