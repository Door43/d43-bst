====== 44. ጴጥሮሳኬ ዋኒሳክ ጌሽዝ ናሳ ፋ ======

{{https://api.unfoldingword.org/obs/jpg/1/en/360px/obs-en-44-01.jpg}}

ፔቲ ጋላስ ጴጥሮሳኬ ዋኒሳክ ጾሳ ኬ ጋርታ ሉኪሬ ጾሳ ኬን ካሪን ጋልዳ ኡኪንዶሪ ሚሽ ጌሽዝ ፔቲ ዎብ ኣስ ቤቂዴ።

{{https://api.unfoldingword.org/obs/jpg/1/en/360px/obs-en-44-02.jpg}}

ጴጥሮስ ናሳ ዎባ ቤቃሪ ኢኮ «ኔብ ኢምዝ ምሽ ኣካር ታኪ ባዬ ታብ ዎ ባዚን ኢማንዳ ጋር ዬሱሲ ሱምምባር ዲንዳር ዬ ብሪንታቤ» ጌይዴ።

{{https://api.unfoldingword.org/obs/jpg/1/en/360px/obs-en-44-03.jpg}}

ኤልባራ ጾሳዲ ናሳ ዎባዳ ፋዴ ኢያሬ ዲንዳሪ ዬኬ ዶን ጾሳዳር ጋልቲ ኤዴ ጾሳ ኬ ኣጺራ ጋርታ ዎ ኣስን ጋርምንቲዴ

{{https://api.unfoldingword.org/obs/jpg/1/en/360px/obs-en-44-04.jpg}}

ዎርዣሬ ፋጺኖ ናሳ ቤቃንዳቦ ኤልር ሺቂዴ ጴጥሮሲ ኢታኮ «ዓ ናሳ ፋጺኖቦ ኣባብ ይንቲ ጋራምንቲራ? ኑኒ ኑ ዎልቃ ባራ ዎይ ኮሽቲ ባር ፋካዬ ይኒፓሬ ኣናሳ ፋጺኖዳ ዬሱሳ ዎልቃባርኬ ዬሱሲ ኢሚኖ ኣማና ባራ» ጌይዴ።

{{https://api.unfoldingword.org/obs/jpg/1/en/360px/obs-en-44-05.jpg}}

«ዬሱሳ ዎምፔን ሮማ ጋዲን ኣቂሲዛቦ ሶልኖን ዪንታ ሼምፒ ኤኖ ይንቲ ዎዴ ዎቲናካሬ ጾሲ ዓይቃ ጋርታፖ ኢያ ዲንዴ ዪንቲ ዎታዝ ባዝ ዪንታ ዓይታር ጌላካይካሬ ማሳዲ ሜታ ኤካዚን ማ ዓይቃዝን ሶልንቲኖ ባዛን ፎቲንታዳቦ ጾሳዲ ዪንታ ዎታዝምባራ ኤኪዴ። ይኮታቦ ይንታ ናጋሪን ሜጪንታፌን ዓቲ ማርቲ ጌላር ጾሳኮ ማቂብቴ» ጌይዴ።

{{https://api.unfoldingword.org/obs/jpg/1/en/360px/obs-en-44-06.jpg}}

ጾሳ ኬን ቲንዛን ጴጥሮሳኬ ዋኒሳ ሶልሙታ ዎ ባዛን ባራ ዎይልን ጎይልዴ ዪኮታቦ ኢንታ ኤሪ ቃሺ ኣል ጌልሲዴ ዎቲናካሬ ዎይልን ኣሳን ጴጥሮሳ ኪቲን ኣማንዴ ዬሱሳ ኣማኒኖ ኣሳን ፋይዲዴ ኢሺን ሙኩላ ማቃፌኔ።

{{https://api.unfoldingword.org/obs/jpg/1/en/360px/obs-en-44-07.jpg}}

ኢዝ ዎን ኣይሁዳን ቲንዛን ጴጥሮሳኪ ዋኒሳኪ ቄሳ ኣላቃዲኬ ሜላን ሃይማኖታ ቲንዛን ኤሄይዴ ጴጥሮሳኬ ዋኒሳኬ «ይ ዎባ ናሳ ኣ ዎልቃ ባር ፋቴ» ጋር ኦይጪዴ።

{{https://api.unfoldingword.org/obs/jpg/1/en/360px/obs-en-44-08.jpg}}

ጴጥሮሲ ኢንታኮ «ይ ናሳዲ ማሳ ዬሱሳ ዎልቃ ባር ፋጻሪ ኢንቲቲን ኤቂኔ ዪንቲ ዬሱሳ ሶቲኔ ጾሳዲ ዎቲናካሬ ማሃር ዲንዴ ዪንቲ ኢኮን ሲሲካካዬ ዎቲናካር ዬሱሳ ዎልቃባር ማቃካይ ኣቲጌን ሜላ ጎይ ባዬ።

{{https://api.unfoldingword.org/obs/jpg/1/en/360px/obs-en-44-09.jpg}}

ጴጥሳኬ ዋኒሳክ ዎይሊን ኢጫካይዶር ሶሊኖ ኮታቦ ዪን ቲንዛን ዲርጭ ጌይዴ ኣባ ጌይን ይን ኣሳን ታማራካዮ ሜሎ ኣስ ማቂኖን ቤቃንዳብ ዳንዳኢኔ ዎቲናካር ዪና እ ኢዝ ኬልምባራ ዪን ኣሳን ዬሱሳ ባር ዎን ኤልቂ ዎቲዴ ጴጥሮሳኬ ዋኒሳክ ኢንቲ ኢሺቺኖፖ ዎሃ ኢንቲ ሉካምፔን ጋር ኣሺዴ።

//ጌሻ ማጻፋ ታሪካ፦ ሃዋራታን ኦሳ 3፡1-4፤ 22//
