====== 50. ዬሱሲ ማቂሬ ======

{{https://api.unfoldingword.org/obs/jpg/1/en/360px/obs-en-50-01.jpg}}

ናምኢ ሙኩላ ላይ ማቃምፔን ሳዝ ኤሻ ጋልዳ ዎ ዎይልን ኣሳን ማሳ ጎይ ዬሱሲ ሶላዚን ኮሽ ሶልን ሲስኪሙታ ጋምኢዴ ጌሻ ኬን ዲጪሙታ ጋምኢኔ ዬሱሲ ላይ ዉርስ ጋልዳ ፎቲንቲዝ ማይጺዝ ታስፋ ኢምኔ ኢብርቲ ማቃካይካሬ ሜላ ኣቲን ፌ ኢምኖ ታፊን ናግሬ።

{{https://api.unfoldingword.org/obs/jpg/1/en/360px/obs-en-50-02.jpg}}

ዬሱሳ ማይጻንዳብ ናጊሙታ ዶኣምባራ ጾሲ ጌሽ ማቂኖ ጎይ ባራ ኢያ ቦንሽዝ ጎይ ዶኣምፔን ኮይሬማ ፌ ካቲቲን ጎይ ሜላንቦ ሶላምፔን ኮይሬ ዬሱሲ ሳዛ ጋልዳ ዶኢኖ ኬልባራ «ኢ ታማራን ጾሳ ካቲቲ ጎይ ሶላዝን ኮሽ ሶልን ሳዝ ኤሻ ዎይ ቤስ ዎ ኣሳንቦ ሶልሬ ዪን ኬልምባራ ዉርስን ላይን ዬላሬ» ጌይዴ

{{https://api.unfoldingword.org/obs/jpg/1/en/360px/obs-en-50-03.jpg}}

ዎይልን ዎርዣ ዳባን ዓታር ዬሱሳ ጎይን ሲሲካዬ ዬሱሲ ፉዳ ኣፋ ማቃዝንፖ ቲን ኮሽ ሶልን ዉርሲ ሲሲካካዮንቦ ኣሳንቦ ሶላምፔን ኣማንኖንቦ ሶልዴ «ሉካር ዎርዣ ዳባን ዎይ ኢታማር ማህብቴ» «ካ ዬልኔ» ጌይዴ።

{{https://api.unfoldingword.org/obs/jpg/1/en/360px/obs-en-50-04.jpg}}

ማ ዬሱሲ «ኣሽካሮ ፌ ላፖ ሽባሴ ኪን ዓኒ ሳዚን ጋልዳ ኢታ ኣያናን ታና ኢጺኖንዲፌን ቴ ጊሻቦ ይንታ ብጻ ቤይስሙታ ዎሬ ኣባካር ማቂን ሜላ ኣቲን ዓን ሳዚን ጋልዳ ሜታ ኤኪናካሬ ኣባክ ባዬ ኣባጌይን ታኒ ዓና ሳዝን ኣቂስዝ ሴጣና ጋምኔ ዪንቲ ቴ ባር ኣማናር ዉርስን ዬላር ሚጚንኮ ዪን ኬልምባራ ጾሲ ፋሬ።

{{https://api.unfoldingword.org/obs/jpg/1/en/360px/obs-en-50-05.jpg}}

ዬሱሲ ሳዝን ዉርስን ዬላዝምባራ ኣሳን ጋልዳ ዬልዝ ባዛን ብላር ሶላንዳቦ ፌ ታማራንቦ ፔቲ ታርካ ሶልዴ ፔቲ ኣስ ፌ ዎት ጋዳን ጋርታ ኮሽ ዜርን ዜርቂዴ ቃም ኢ ሱርቂን ኢ ጻላታ ዬሪ ዜርቂን ጋልዳ ሃ /ማታ/ዜር ዜርቃሪ ሉኪዴ።

{{https://api.unfoldingword.org/obs/jpg/1/en/360px/obs-en-50-06.jpg}}

«ዜርቂቲኖ ዜርቂንዳ ፉዲኖ ኬልባራ ናሳ ኣሽካራን ኢኮ ጎዳዶ ኔን ሴካንዳ ኔጋዲን ጋርታ ኮሽ ዜር ዜርቃዴ ዓት ዪዲኮ ኢዝ ጋርታ ኣብዛብያ ሆ ዎይዲፕ ዬዬ? ጋር ኦይጪዴ ላዳሪ ዪ ዜርቂኖ ጻላታ ማቃንዳብ ዳንዳኢሬ» ጋር ማሂዴ።

{{https://api.unfoldingword.org/obs/jpg/1/en/360px/obs-en-50-07.jpg}}

«ኢ ኣሽካራን ፌ ላኮ ኑ ሂን ሃኔ? ጋር ማሂዴ ላዲ ኢንታኮ «ዋኣኬ ዪኖ ዪንቲ ዎቲጌንዶ ዜርቂንዳሬ ሚዲንታሬ ዪኮታቦ ካን ካጻራ ዬል ጌይንዶ ቡርኢን ሽሻር ሚችብቴ ዜርቂንዶ ታብ ዲኢ ጋርታ ሚሽብቴ።

{{https://api.unfoldingword.org/obs/jpg/1/en/360px/obs-en-50-08.jpg}}

ኢ ታማራን ኢ ሶልኖ ታርኪን ብርሽችን ኢንታብ ጌላካዬ ይኮታቦ ኢንታብ ባርቻር ሶላምፔን ዬሱሳ ኦይጪዴ ዬሱሲ ኢታኮ «ኮሽ ዜርን ዜርቂኖ ናሳዲ ማሳ ቤስን ማቂሬ ዎቲን ጋዲዳ ዓና ኣላሚን ቤስ ማቃሬ ኮሽ ዜርንዳ ጾሳ ካቲቲን ጋርቶ ኣሳን ማቂሬ።

{{https://api.unfoldingword.org/obs/jpg/1/en/360px/obs-en-50-09.jpg}}

«ቡርኢንዳ ኢታ ኮቻን ማቂኖ ኣሳን ማይጻሬ ቡርኢን ዜርቂኖ ጻላታዲ ዳብሎሳ / ኢታ ኣያና ማይጺሬ። ካ ጋዚንዳ ዓና ሳዝን ዉርስን ማይጻሬ ቴይስዛን ጾሳ ኪታንቻ ማይጺሬ።

{{https://api.unfoldingword.org/obs/jpg/1/en/360px/obs-en-50-10.jpg}}

ዓና ሳዚን ዉርሲን ጋልዳ ኪታንቻ ዳብሎሳቦ ዳባ ማቂኖ ኣሳን ዎይ ዎልኣ ፔታን ሺሻር ፖልፖልኢ ኤይቲዝ ታማ ጋራት ሚሺሬ ኢና ዎይሲሬ ጴች ዋይዝ ቢጻ ቤቂ ኣች ሙይሬ። ዪና ኢዝ ኬልምባር ጺላን ፌ ባባ ካቲቲ ጋርታ ኣዋ ኣፍፌን ?

{{https://api.unfoldingword.org/obs/jpg/1/en/360px/obs-en-50-11.jpg}}

ማ ዬሱሲ ኪን ዓና ሳዝ ኤሺን ኢዝ ፎቲን ዬላዚምፖ ቲን ሳዛ ጋልዳ ማቃዚን ሶልዴ ፌ ሉኪኖንዲፌኒ ማቃር ዬይሬ። ይዳሬ ቤቂን ቤንቲዛ ጋሊ ዴኢሬ ኣፎ ሻራባር ዬይሬ። ዬሱሲ ማቂ ዬዚምባራ ኣማንኖ ዓይቂኖ ኣሳን ዓይቃ ጋርታፖ ዲንዳሪ ኣፋ ዎልኣ ዬልሬ።

{{https://api.unfoldingword.org/obs/jpg/1/en/360px/obs-en-50-12.jpg}}

ዪና ኢዝ ኬልምባራ ብርቲ ሼምፓባር ዎ ኣማንዝ ኣሳን ፉዳ ኣፋ ዲን ኤኪንቲሬ ኢናፖ ዓይቃ ጋራትፖ ዲዲኖንባራ ቡሽንቲሬ። ኢና ዎይን ዬሱሳ ባራ ማቃር ኢናፖ ዎሃ ዬሱሲ ዎርዣባራ ፎቲ ማቂኖ ሳርቲ ፔቲቲ ሜናብ ዶኢሬ።

{{https://api.unfoldingword.org/obs/jpg/1/en/360px/obs-en-50-13.jpg}}

ዬሱሲ ኢባር ኣማንዛንቦ ዎይ ቦንች ባርኔጻ ኢማንዳብ ታስፋ ኢምኔ ኢንቲ ፎቲ ማቂኖ ሳርቲ ጾሳባራ ሜናብ ዶኢሬ ካዉቲሬ።

{{https://api.unfoldingword.org/obs/jpg/1/en/360px/obs-en-50-14.jpg}}

ዎቲናካሬ ጾሲ ዬሱሳ ባር ኣማንባሶን ዎይን ጋልዳ ፋራዲሬ። ኢንቲ ሜናብ ዬኪዚ ቤስኬ ቢጻ ቤቂ ኣች ሙይንቲዝ ቤስ ስኦላ ዶቺ ጋርታ ቶጚሬ። ዉርስ ቴይቂ ባሶ ታማ ጋርታ ቶጚሬ ዎይ ጋላስ ሚጪንቲ ዶኢሬ ጉጺንንሳር ኢንታ ሞዚን ዉርስ ኣሽባሴ።

{{https://api.unfoldingword.org/obs/jpg/1/en/360px/obs-en-50-15.jpg}}

ዬሱሲ ማቂ ዬዚምባራ ሴጣናኬ ኢ ካቲቲ ዎይ ይስሬ ሴጣናዲኬ ጾሳቦ ኪቲንቲዝንፖ ሺ ኢዎሂን ዬንዳብ ኮይዛንር ዎይን ሜናብ ሚጪዝ ሲኦላ ጋርታ ቲጚሬ።

{{https://api.unfoldingword.org/obs/jpg/1/en/360px/obs-en-50-16.jpg}}

ኣዳሚኬ ሄዋንኬ ጾሳቦ ኪቲንታካዮ ኮታብኬ ናጋር ዓኒ ሳዚን ጋልዳ ኤሄይኖ ኮታቦ ጾሲ ዓን ሳዝን ባዲዴ ኢዛ ይሳንዳቦ ቆፒዴ ዎቲናካሬ ፔቲ ጋላስ ጾሳዲ ፖቲ ማቂኖ ኦራ ኣፎ ሳዚኬ ኦራ ሳዶ ሳዝ ኮቺሬ።

{{https://api.unfoldingword.org/obs/jpg/1/en/360px/obs-en-50-17.jpg}}

ዬሱሳኬ ዎርዣዲኬ ኦራን ሳዚን ጋልዳ ዶኢሬ ዎ ባዝ ዎይ ጋልዳ ካዉቲሬ። ኢ ኣብ ዎይ ቁቺሬ ዓኒፖ ጌዳ ቢጻ ሞርኢ ዬፊ ኢቲቲ ዓርጋ ዎይ ዓይቃ ዶኢባሴ። ዬሱሲ ፌ ካቲቲን ሳርቲ ባርኬ ኪንቲባር ኣቂስሬ ሜናብ ዎርዣባር ማቂሬ።

//ጌሻ ማጻፋ ታሪካ፦ ማቶሳ 24፡14፤ 28፡18፤ ዋኒሳ 15፡20፤ 16፡33 ዋኒ 2፡10፤ ማቶሳ 13፡24-30፤ 1 ቶሶ 4፡13-5፡11፤ ዓይ 1፡12፤ ማቶሳ 22፡13፤ ዋን 20፡10፤ 21፡1-22፡21።//
