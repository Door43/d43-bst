====== 8. ጾሳዲ ዮሶፋኬ ኢዳባን ፋዴ ======

{{https://api.unfoldingword.org/obs/jpg/1/en/360px/obs-en-08-01.jpg}}

ኢንታ ባባ ዓይቆቢ ዮሴፋ ኢ ኢሺንታን ዎይን ጋርታፖ ሽ(ኣር) ካዝን ኮታብኬ ኢንታብ ኣላቃ ማቃዚን ኣይባባር ቤቂኖ ኮታብ ኢስንታን ዮሴፋ ኢጺዴ። ዮሴፋሬ ፌ ኢሽንታንኮ ዬይን ኢንቲ ኢያ ኣይላ ዛልኢዛንቦ ኣር ዎዴ።

{{https://api.unfoldingword.org/obs/jpg/1/en/360px/obs-en-08-02.jpg}}

ዎይልን ላይፖ ዎሃ ዓይቆቢ ጪኖ ኬልባራ ኢሜሃን ዉዳናጊዛን ኢ ኢሽንታንዎዛርፌን ኢንቲ ዎኮ ቤቃምፔን ፌ ካን ናኣ ዮሴፋ ሚሽዴ።

{{https://api.unfoldingword.org/obs/jpg/1/en/360px/obs-en-08-03.jpg}}

ዮሴፋ ኢሽንታን ኣል ማቂ ዬዚንምፖ ቲን ዮሴፋ ኣፊልን ዳርሳር ዴይሽ ሱባር ዲርኪዴ። ኢናፖ ሱባር ዲርኪንቲኖን ዮሴፋ ኣፊልን ኣል ኤኪ ዬር ፌ ባባ ቤይሲዴ። ኢያሬ ማታ ባዚ ዮሴፋ ዎንባያ ጌይ ቆፒዴ ዎይልን ሙዲዲዴ።

{{https://api.unfoldingword.org/obs/jpg/1/en/360px/obs-en-08-04.jpg}}

ኣይላ ዛልኢዝ ኣሳን ዮሴፋ ጊብጻ ጋዳ ኤኪ ሉኪዴ ይና ኢዝ ኬልምባራ ጊብጻ ኣባያ ዋን ላፍ ዎ ችኬ ሚን ጋዴ። ኣይላ ዛልኢዝ ኣሳን ዮሴፋ ኣይላ ማሃር ፔቲ ዱር ኣስ ማንግስት ሥልጣና ባሮ ኣስዶን ኢብ ዎዴ። ዮሴፋ ፌ ላ ኮሺንቺ ኦባር ኢያ ማድዴ ጾሳሬ ዮሴፋ ኣንጂዴ።

{{https://api.unfoldingword.org/obs/jpg/1/en/360px/obs-en-08-05.jpg}}

ኢ ላ ማጪንዳ ዮሴፋባር ሱርቃንዳብ ኮያዴ ዮሴፋ ዎቲናካሬ ጾሳ ቲን ናጋራ ኦብዳ ጋር ኣቶ ጌይ ኢጺዴ። ኢዛሬ ዛልቃራ ዎርዳባር ሞትራ ኤንታ ቃሺ ኣል ጌልሳዴ። ቃሻ ኣልዶራሬ ጾሳቦ ኣማንቲሪ ቤንቲኖ ኮታብ ጾሲ ኢያ ኣንጂዴ።

{{https://api.unfoldingword.org/obs/jpg/1/en/360px/obs-en-08-06.jpg}}

ዮሴፊ ኣባካር ጽላ ማቂናካሬ ናምኢ ላይፖ ዎሃ ዓታሬ ቃሺ ኣል ዎ ፔቲ ቃም ጊብጻ ጋዳ ኣሳን <ኑ ካታዳ> ጌይዛ ፋሮና ኢሺቺኖ ናምኢ ኣይባን ኣይብቲዴ። ኢያ ዞርዝ ኣሳንጋርታፖ ፔታኒ ሜላ ኣቲን ኣይብን ብርሺቺን ሶላንዳቦ ዳንዳኣካዬ።

{{https://api.unfoldingword.org/obs/jpg/1/en/360px/obs-en-08-07.jpg}}

ጾሳዲ ዮሴፋቦ ኣይባ ብላዝ ኤራ እምዴ ይኮታብ ፋሮኒ ዮሴፋ ቃሺ ኣላፖ ኬሳር ፌ ኣል ኤሄይዴ ዮሴፊ ኢብ ኣይብን ብርቺርዶሪ «ጾሳድ ታብዛ ሚሽ ላይ ማቂሬ» ጌይዴ።

{{https://api.unfoldingword.org/obs/jpg/1/en/360px/obs-en-08-08.jpg}}

ፋሮና ዮሴፋ ባዚ ዎይልን ጋራሚሳዴ ጊብጻ ጋዳ ዎይ ጋልዳ ፌፖ ጻና ናምኢ ስልጣናባሮ ኣስ ማሃር ሹሚዴ።

{{https://api.unfoldingword.org/obs/jpg/1/en/360px/obs-en-08-09.jpg}}

ዮሴፋሬ ዎርዣኮ ታብዛ ኮሽ ካ ላይ ጋርታ ዎይልን ካ ዲእ ጋርታ ሺሻፔን ሶልዴ። ታብዛ ጋፍ ላይ ዬልኖ ኬል ባራ ዮሴፊ ዲኢ ጋርታፖ ዎርዣ ካ ዎኖ ኮታቦ ጊድዝ ሙይዝ ፊሽ ዲዴ።

{{https://api.unfoldingword.org/obs/jpg/1/en/360px/obs-en-08-10.jpg}}

ጋፊን ሜቲንዳ ጊብፃ ጋዳ ሙታ ጊዳካይዶን ዓይቆባኬ ኢ ኣሎ ኣሳን ዶኢኖ ጋዲን ኬናናር ዎ።

{{https://api.unfoldingword.org/obs/jpg/1/en/360px/obs-en-08-11.jpg}}

ዓይቆብ ናኣን ካ ኮይ ዎምፔን ጊብጻ ጋዳ ሚሺዴ ዮሴፋ ኢሺንታን ካ ዎዳቦ ሉካሪ ኢቲን ኤቂኖ ኬልባራ ዮሴፋ ማቂኖን ቆፓካዬ ዎቲናካሬ ዮሴፊ ኢንታ ኤሪኔ።

{{https://api.unfoldingword.org/obs/jpg/1/en/360px/obs-en-08-12.jpg}}

ዮሴፊ ፌ ኢሺንታን ማሊ ቤቂኖፖ ዓኒ ኢንቲ ላሚንቲንካሬ ላሚንታካያክር ኤራንዳቦ ኢናትኮ« ኢጫፒቴ ታኒ ይንታ ኢንናኣ ዮሴፋ ይንቲ ታና ኣይላብ ዎንቲ ኢትባዝ ት ጋልዳ ኦንዳብ ይንቲ ኮይንዶን ዎቲናካሬ ጾሳዲ ኢቲንዶ ኮሽ ማሂዴ ይዚ ይንቲ ዬሪ ጊብፃ ጋዳ ዶኢብቴ ታናር ይንታብኬ ይንታ ኣሎ ኣሳንቦ ኮሻዝ ባዚን ይንታብ ሺሻንዳ» ጌይዴ።

{{https://api.unfoldingword.org/obs/jpg/1/en/360px/obs-en-08-13.jpg}}

ዮሴፋ ኢሽንታን ፌ ጋዳ ማቃሪ ዮሴፊ ሼምፓባር ዎን ፌ ባባ ዓይቆባብ ሶልኖ ኬልባራ ዓይቆብ ዎይልን ኡፋይትዴ።

{{https://api.unfoldingword.org/obs/jpg/1/en/360px/obs-en-08-14.jpg}}

ዓይቆቢ ኣባካር ጪናካርዶን ውይን ፌ ዳባንባር ዎልኣ ሉካር ዶኢዴ። ዓይቆብ ዓይቃናፖ ቲን ፌ ናኣን ዎይን ኣንጂዴ።

{{https://api.unfoldingword.org/obs/jpg/1/en/360px/obs-en-08-15.jpg}}

ጾሲ ኣብራማቦ ጌልኖ ጫቃ ቃልን ታስፋን ዎይ ይሳቃቦ ኣዴ ኢናፖ ዓይቆባቦ ኢዛፖ ታ ናምኢ ዓይቆባ ናኣንብኬ ኢንታ ኣሎ ኣሳንቦ ኣኔ። ታ ናምኢ ናኣን ኢንቲ ዜርን ታ ናምኢ ኢሲሬላ ኮቻን ማቂኔ።

//ጌሻ ማጻፋ ታሪካ ኮቺንት ማጻፋ 37-50።//
