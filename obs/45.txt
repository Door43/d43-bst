====== 45. ፊልጶሳኬ ኢቶጳ ጋዶ ባላሲልጣናዳክ ======

{{https://api.unfoldingword.org/obs/jpg/1/en/360px/obs-en-45-01.jpg}}

ሚኖ ጌሻኬን ጋርታ ዎ ቲንዛን ጋርታፖ ፔታናዲ ኢሲጤፋኖሳ ጌይ ጼጊንታዛ ናሳዳ ኢብ ኮሽ ሱም ዎ ጺላ ኣያናኬ ኢቺት ኩሚኖ ኣሴ ኢስታፋኖስ ዎይልን አታሚራታ ኦኒ ኣሳን ዬሱሳ ኣማናፔን ኮሻባዝ ሶሊ ሺሺዝ ኣሴ።

{{https://api.unfoldingword.org/obs/jpg/1/en/360px/obs-en-45-02.jpg}}

ፔቲ ጋላስ ኢስጣፋኖስ ዬሱሳ ጎይ ሶሊ ታማራሳምባራ ዬሱሳ ባር ኣማናካዮ ፔቲ ፔቲ ኣሁዳን ኢስጣፋኖሳባር ዎች ኤዴ ዎይልን ጎይላሪ ኢስጣፋኖሳ ጎይ ሃይማኖታ ቲኒዛንኮ ማቃር ሶሊዴ «ሙሲ ጎይኬ ጾሳ ጎይ ኢታ ባዛን ሶላምባራ ኑ ሲሲኪኔ» ጌይዴ ይኮታቦ ሃይማኖታ ቲኒዛን ኤዴ ማ ሜላ ዎርዳ ማርካን ኢስጥፋኖሳ ጎይ ማቃር ሶሊኖ ቄሳ ኣላቃንኬ ሜላን ኣይሁዳን ቲንዛንኮ ኤሄይዴ።

{{https://api.unfoldingword.org/obs/jpg/1/en/360px/obs-en-45-03.jpg}}

ቄሳ ኣላቃዲ ኢስጣፋኖሳኮ«ዓን ባዛን ኪን ?ጋር ኦይጪዴ፤ኢስጣፋኖሲ ኣብራማ ኬላፖ ኤር ዬሱሳ ኬል ዬላር ጾሲ ዎቲኖ ዎይሊን ጴች ጴች ባዛን ዪፓሬ ጾሳ ዎርዣ ማቂ ማቃር ጾሳ ቲን ዉጪቲኖን ኤልቅ ዎታሪ ማልሳ ኢሚዴ።ኢናፖ ኢንታኮ «ዪንቲ ጋና ዛቢሳን፤ዉጫ ማቂኖ ዎርዣን ኪን ሚኖ ዪንታ ባቢንታንፌኒ ጾሳኮን ኢጺኖንዲፌንኬ ናባን ዎኖንዲፌን ዎይ ጋላስ ጺላኣያና ዪንቲ ኢጺሬ ፤ዪንቲ ዎቲናካሬ ኢንታፖ ሺ ኢታባዝ ኦዴ ዪንቲ ማሳ ዎዴ።

{{https://api.unfoldingword.org/obs/jpg/1/en/360px/obs-en-45-04.jpg}}

ሃማኖታ ቲኒዛን ዪኖ ሲስካሪ ኢንታ ዋይን ዱሊዝ ዲራስ ሾክ ጌይኖ ቆባር ዉይሳሪ ዎይሊን ጎይልዴ ኢስጣፋኖሲ ካታሚንፖ ጎቺ ዛና ኬሳር ዎንዳብ ሹችባር ቆጺዴ።

{{https://api.unfoldingword.org/obs/jpg/1/en/360px/obs-en-45-05.jpg}}

ኢስጣፋኖሲ ዓይቃ ጋልዳ ዎዶን «ዬሱሶ ቴ ሼምፒን ኤካቤ» ጋር ኤኡይስዴ ኢናፖ ፌ ቡቂምባራ ቡቂንታሪ «ጎዳጎ ዓና ኢንታ ናጋርን ፋይዳፌ» ጋር ማቃር ዉይስዴ ኢናፖ ዓይቂዴ።

{{https://api.unfoldingword.org/obs/jpg/1/en/360px/obs-en-45-06.jpg}}

ሳኦላ ጌይዛ ናኢቲዲ ኢስጣፋኖሳ ዎኖ ኣሳን ባር ዎልኣ ዞሪንታር ኢጋልዳ ሹች ጁጊዳምባራ ኢ ኢንታ ኣፊልን ናጊሬ ይና ኢዝ ቃምን ሩሳሌማ ዎ ዎይልን ኣስዬሱሳ ዎሂን ዬዝ ኣሳን ዳስ ኤዴ ይኮታቦ ኣማንዛን ሜላቤስ ዎጺዴ ዎቲናካሬ ዳስ ዎካሬ ሉኪኖ ቤስ ዎይ ዬሱሳ ባዝ ሳባኪ ታማሪስዴ።

{{https://api.unfoldingword.org/obs/jpg/1/en/360px/obs-en-45-07.jpg}}

ፊሊጶሳ ጌይዛ ዬሱሳ ታማሪዶር ይና ዳስን ኬልባራ ሩሳሌማፖ ዎጺኖ ኣማንዝ ኣሳን ጋርታፖ ፔታናዳ ኢ ሳማራ ሉካር ዬሱሳ ጎይ ሳባኪ ታማርሲን ዎይልን ኣሳን ፋጺዴ ይኒፖ ዎሃ ፌቲ ጋላስ ጾሳ ቲናፖ ኪቲንቲኖ ኪታንቻዲ ኣባኪ ባዮ ቤስ ዎ ፔቲ ጎይ ሉኪስቶ ጋር ጲሊጶሳብ ሶልዴ ጲሊጶስ ጎይን ዬ ጋልዳ ዎዶን ኤርንቲኖ ኢቶጳ ጋዳ ዎ ፔቲ ኣስ ዶሪ ኢያሬ ባሌ ስሊጣና ዶሪ ሳራጋላ ጋልዳ ሉካምባራ ቤቂዴ ናሳ ኢኮ ሉካር ኢባር ሶልንታምፔን ጺላ ኣያናዲ ጲሊጶሳብ ሶሊዴ።

{{https://api.unfoldingword.org/obs/jpg/1/en/360px/obs-en-45-08.jpg}}

ጲኂጶስ ሳራጋሊንኮ ኡካር ኢቶጳ ጋዶ ናሳዲ ናባ ኢሳሳ ጻፊኖን ጋርታፖ ፔቲ ኪፊልን ናባባምራ ሲስኪዴ ናሳዲ «ሹኪንቲዝ ዶርፌን ዎዴ ዶር ዝም ዶኣዝንዲፌን ፔቲባዛር ሶላካዬ ፊርዳባር ኤኪንቲዴ ቦንቻካዬ ሼምፓባሮ ሳዝን ጋልዳፖ ፓይዴ» ጋር ናባቢዴ።

{{https://api.unfoldingword.org/obs/jpg/1/en/360px/obs-en-45-09.jpg}}

ፊሊጶስ ኢቶጳ ጋዶ ናሳኮ «ናባዚን ኔቆፓራ?» ጋር ኦይጪዴ ኢቶጳ ጋዶ ናሳዲ «ዋኣኬ ታብ ብርቻር ሶሊዝ ኣስ ባይዶን ቆፓንዳብ ዳንዳኣባሴ ዋዴ ኔ ዓይ ዬራ ታላፊ ዶኣቤ ኤሳሲ ጻፊኖዳ ኢ ፌ ቆምንኮን ጻፊና ዎይ ሜላ ኣሳ ባዝ ጻፊና?» ጌይዴ

{{https://api.unfoldingword.org/obs/jpg/1/en/360px/obs-en-45-10.jpg}}

ኤሳሲ ጻፊንዳ ዬስሲ ጎይ ማቂኖን ፊሊጶስ ኢቶጳ ጋዶናሳብ ባርቻር ሶልዴ። ማ ፊሊጶስ ዬሱሳ ጎይ ሶሊኖን ኮሻ ሶላ ሶላንዳቦ ሜላን ጾሳ ቃላ ኪፊላን ዎ።

{{https://api.unfoldingword.org/obs/jpg/1/en/360px/obs-en-45-11.jpg}}

ፊልጶሳኬ ኢቶጳ ጋዶ ናሳዲኬ ዎልኣ ዬሙታ ዋ ዎ ቤስ ዬልዴ ኢቶጳ ጋዶ ናሳዲ ዓዲሼ ዋ ዓይዲ ዎ ታኒ ጻማቂንታኖ? ጌይዴ ሴሬጌሊን ዋዝ ናሳ ሴሬጌሊን ኤቂሳምፔን ሶሊዴ።

{{https://api.unfoldingword.org/obs/jpg/1/en/360px/obs-en-45-12.jpg}}

ይኮታቦ ዋንኮ ሶፊዴ ፊሊጶሳሬ ኢቶጳ ጋዶ ናሳዳ ጻማቂዴ ዋን ጋርታፖ ኬሲኪኖፖ ዎሃ ጺላ ኣያኖ ኢቆፓካይዶን ፊሊጶሳ ሜላ ጎይ ኤጚዴ ዬሱሳ ጎይ ኣሳንቦ ሶላዚን ኣሻካዬ።

{{https://api.unfoldingword.org/obs/jpg/1/en/360px/obs-en-45-13.jpg}}

ኢቶጳ ጋዶ ናሳዲ ዬሱሳ ኤርኖ ኮታቦ ኡፋይቲ ሙታ ዶር ፋጋዳ ማቂ ሉካንዳቦ ዬ ኤዴ።

//ጌሻ ማጻፋ ታሪካ፦ ሓዋራታን ኦሳ 6፡8-8፡5፤ 5፡26-40።//
