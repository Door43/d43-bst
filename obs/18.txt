====== 18. ፋጊንቲኖ ካቲ ======

{{https://api.unfoldingword.org/obs/jpg/1/en/360px/obs-en-18-01.jpg}}

ዎይልን ላይፖ ዎሃ ዳዉቲ ዓይቂዴ ናኣ ሶሎሞናሬ ኢስሬላን ጋልዳ ካቲ ማቃሪ ኣቂስ ኤዴ። ጾሳዲ ሶሎሞናብ ሶልሪዶሪ ኢ ኣብዝ ሺ ኮይርኮ ኣያ ኦይጪዴ። ሶሎሞኒ ኤጫቲ ጌሺን ሳዝ ኤሻ ጋልዳ ኢያ ዎይልን ኤጫ ኣስ ማሂዴ ሶሎሞኒ ዎይልን ባዛን ታማሪ ዎይልን ኤጫኬ ፋራዲዝ ኣስ ማቂዴ ማ ጾሲ ኢያ ዎይልን ዱር ማሂዴ።

{{https://api.unfoldingword.org/obs/jpg/1/en/360px/obs-en-18-02.jpg}}

ሶሎሞኒ ሩሳላማ ኢባ፟ባ ዳዉቲ ቆፒኖዲፌንኬ ኬ ኬጻንዳብ ኮሺዝ ባዛን ሺሺኖን ጾሳ ኬን ኬጽዴ። ዓቲ ዎርዣዲ ዎል ዬልዝ ዱንካና ጊሻቦ ጾሳ ኬሳ ጋርታ ጾሳቦ ጎሽቲዴ ዣርሻር ሺሺዴ ጾሲ ዬሪ ጾሳ ኬ ጋርታ ቤንቲዴ ኢና ዎርዣባራ ዶኢዴ።

{{https://api.unfoldingword.org/obs/jpg/1/en/360px/obs-en-18-03.jpg}}

ዎቲናካሬ ሶሎሞኒ ሜላን ጋዳን ጋርቶ ማጫን ዶሶዴ ጉጺናካሬ ፔቲሙኩላ ማቃምፔኖ ዎይልን ማጫን ኤካሪ ጾሳቦ ኪቲንታካዬ። ይን ማጫን ጋርታፖ ዎይልንን ዛና ኣሳ ጋዳፖ ዬይኔ። ኢንታሬ ማቃጾሳ ኤክዬሪ ጎሺቲ ኤዴ። ሶሎሞኒ ጪጚኖ ኬልባር ኢ ማ ኢንታኮ ማቃ ጾሳቦ ጎሺቲዴ።

{{https://api.unfoldingword.org/obs/jpg/1/en/360px/obs-en-18-04.jpg}}

ጾሳዲ ሶሎሞና ጎይልዴ። ሶሎሞኒ ጾሳባራ ኣማንታካዮ ኮታቦ ኢያ ዓጋፌኒ ሶሎሞኒ ዓይቂኖፖ ዎሃ ኢስሬላ ዎርዣዳ ናምኢ ካቲ ማቃር ፋጊታዚን ሶሊዴ።

{{https://api.unfoldingword.org/obs/jpg/1/en/360px/obs-en-18-05.jpg}}

ሶሎሞኒ ዓይቂኖፖ ዎሃ ኢ ናኣ ሮባሚ ኢቤሲን ካዉቲዴ። ሮባሚ ዳሻ ኣሴ። ኢስሬላ ዎርዣ ዎይ ኢያ ካቲ ማቂኖን ሚንንዳቦ ሺቃር ዬይዴ። ሶሎሞኒ ዎይልን ኢቲ ኦሳ ኦኖ ኮታቦ ዎይልን ጊራ ጪጊሺኖን ሮባማብ ፌ ጋርታ ዎን ሶልዴ።

{{https://api.unfoldingword.org/obs/jpg/1/en/360px/obs-en-18-06.jpg}}

ሮባሚ ፌዳሺቲምባራ ኢንታኮ«ታ ባ፟ባ ሶሎሞኒ ሚን ኦሳ ኑና ኦሲኔ ጋር ቆፒኔ ዎቲናካሬ ታኒ ኢፖ ሺ ሚን ኦሳ ኦሳንዳ ኢፖ ሺ ዎልቂባር ይንታ ዓጋንዳ» ጋር ማሂዴ።

{{https://api.unfoldingword.org/obs/jpg/1/en/360px/obs-en-18-07.jpg}}

ታጳ ኢስሬላ ዎርዣን ኮራን ሮባም ጋልዳ ዉጪቲዴ። ናምኢ ኮራን ሙታ ፌብ ዎ ኣማኒንታዝንዲፌን ዎጴ ይን ናምኣን ኮ፟ራን ይሁዳ ካቲ ማቂዴ።

{{https://api.unfoldingword.org/obs/jpg/1/en/360px/obs-en-18-08.jpg}}

ሮባማ ጋልዳ ዉጪትኖ ሜላን ታጳ ኢስሬላ ዎርዣ ኮራን ኢ ሮባማ ጌይዛ ናሳ ፌብ ካቲ ማሃር ካዉቲስዴ። ጋዲን ጋልዳ ሲጛል ጎይምቦ ፌብ ካቲ ማሃር ካዉቲሲዴ ኢስሬላ ካቴ ጌይ ጼጊዴ።

{{https://api.unfoldingword.org/obs/jpg/1/en/360px/obs-en-18-09.jpg}}

ኢሮባሞ ጾሳ ጋልዳ ዉጪታሪ ዎርዣዲ ናጋራ ኦምፔን ዎቲዴ ይሁዳ ካታ ጋዳ ዎ ጾሳ ኬ ጋርታ ጾሳቦ ጎሺቲዝ ቤሲንዶ ዎርዣ ጎሽታምፔን ናሞኢ ማቃ ጾስ ኮቺዴ።

{{https://api.unfoldingword.org/obs/jpg/1/en/360px/obs-en-18-10.jpg}}

ይሁዳኬ ኢስሬላ ካቲንታንቦ ጻላታ ማቂኖን ዎይሊን ኬል ዎል ዎልኣ ኦልንቲዴ።

{{https://api.unfoldingword.org/obs/jpg/1/en/360px/obs-en-18-11.jpg}}

ኦራ ኢስሬላ ካቲ ካቲንታን ዎይ ኢቴ ይን ካቲንታን ጋርታፖ ዎይሊንን ኢንታ ቤሲን ካዉታንዳብ ኮይዛን ሜላን ኢስሬላን ዎንቲዴ።

{{https://api.unfoldingword.org/obs/jpg/1/en/360px/obs-en-18-12.jpg}}

ካቲንታን ዎይኬ ዎይሊንን ኢስሬላ ካቲ ዎርዣ ማቃጾሳቦ ጎሽቲዴ ማቃጾሳቦ ጎሽታዝንዳ ዎይልን ኬል ጾሲ ዶስባሶ ጎይባራ ማጫኬ ኣቲናክ ዎል ሱርቂ ማ ፔቲ ፔቲ ቃም ናኢ ዣርሽ ኢሚ ዎቲሬ።

{{https://api.unfoldingword.org/obs/jpg/1/en/360px/obs-en-18-13.jpg}}

ይሁዳ ጋዳ ካታን ዳዉታ ዜር ይን ካቲንታን ጋርታፖ ዶካን ኮሽ ኣቂስኖን ጾሳዳር ጎሽቲ ኮሽ ኦሳን ዎቲናካሬ ዎይልንን ካቲንታን ኢትኬ ኮሽ ማቃካዮ ኦሳን። ማቃጾሳቦ ዣርሽ ሹኪኔ ማ ዎይሊንን ይሁዳ ዎርዣዲ ጾሳ ቲን ዉጪቲዴ ሜላን ማቃ ጾሳቦ ሉካር ጎሺቲዴ።

//ጌሻ ማጻፋ ታሪካ፦ ?//
