====== 2. ናጋሮ ሳዛ ጋልዳ ጌልዴ ======

{{https://api.unfoldingword.org/obs/jpg/1/en/360px/obs-en-02-01.jpg}}

አዳማኬ ማጪንዲኬ ጾሲ ኢንታብ ቶኪኖ ዱጪን ጋርታ ዶኢዶሪ ዎይልን ኡፋይስባር ዎዼ። ማ ኢንቲ ዎልኣ ካላ ዎዼ ማቂናካሬ ኢንቲ ካላ ዎዾንዳ ኢንታ ዬልባሴ፤ ኣባ ጌይን ናጋሮ ሳዛ ጋልዳ ባዬ። ኢንታሬ ፌ ዱጫ ጋርታ ብርንቲ ሙታ ጾሳ ባር ሶልቲሬ።

{{https://api.unfoldingword.org/obs/jpg/1/en/360px/obs-en-02-02.jpg}}

ዎቲናካሬ ውጫባሮ ሾሻዲ ዱጪን ጋርታ ዎዼ። ኣሲንዳር ኦይጪዴ «ጾሲ ኪንባራ ዱጪን ጋርታ ዎዾ ሚ ኣፋን ዎይ ሞፒቴ ጌይና?» ጌይዴ።

{{https://api.unfoldingword.org/obs/jpg/1/en/360px/obs-en-02-03.jpg}}

ኣሲንዳሬ «ጾሲ ኢቲንዲኬ ኮሺንዲኪ ኤርሳዝ ኤራ ሚምፖ ኣቲን ሜላ ሚ ዎይ ኣፍ ጋልዳፖ ሞንዳብ ዳንዳኣዚን ሶልኔ። ዎቲናካሬ ኢዝ ኣፍን ሙይጌንዶ ዎይ ዎሼጌይናሬ ዪንቲ ዓይቂሬ ኑክ» ጌይኔ።

{{https://api.unfoldingword.org/obs/jpg/1/en/360px/obs-en-02-04.jpg}}

ሾሻዳሬ ኣሲንኮ «ዪ ኪን ጊዳካዬ ዪንቲ ዓይቂባሴ ዪንቲ ኢዝ ኣፊን ጋልዳፖ ሙዬጌይንዶ ዪንታ ኣፊን ቤቃ ኮሺንዲኬ ኢቲን ኤራሪ ጾስ ፌን ማቃዚን ጾሲ ኤራዛኮታቦ ዪንቲ ሞፒቴ ጌይኖንዳ»ጌይዴ።

{{https://api.unfoldingword.org/obs/jpg/1/en/360px/obs-en-02-05.jpg}}

ኣሲንዳሬ ሚን ኣፊንዳ ሞንዳብ ኮሺ፤ማ ቤቂን ኡፋይሳሪ ኤራ ዲጛንዳ ዳንዳኢስዛ ማቂኖን ቤቃራ ኣፊን ጋልዳፖ ኤካር ሞዴ ፌ ባር ዎዾ ፌ ኣሲናባር ኢማዴ ኢያር ሚን ኣፊን ሙይዴ።

{{https://api.unfoldingword.org/obs/jpg/1/en/360px/obs-en-02-06.jpg}}

ኤልባራ ኢንቲ ናምኣን ኣፊን ቤቃዴ ።ኢንቲ ካላ ማቂኖን ኤሪዴ።ፋሻ ኤካር ኣፊላፌን ሲካር ፌ ካሊን ካጚዴ።

{{https://api.unfoldingword.org/obs/jpg/1/en/360px/obs-en-02-07.jpg}}

ናሳዲኬ ኢ ማጪንዲኬ ጾሳ ቆ ዱጫ ጋርታ ብርንቲርዶር ሲስካሪ ዎይን ጾሳ ቲናፖ ባይዴ።ጾሳዲ ኣዳማ ጼጋሪ ኔ ዎይዲ ዎዻ?ጌይዴ።ኣዳማሬ «ኔኒ ዱጫ ጋርታ ብርንታምባራ ሲስካዴ,ታኒ ካላ ማቂኖን ኮታቦ ኢጫራ ባያዴ ጋሪ ማሂዴ።

{{https://api.unfoldingword.org/obs/jpg/1/en/360px/obs-en-02-08.jpg}}

ጾሳዳሬ ኢኮ «ኔ ካላ ማቂኖን ኦ ኔብ ሶሌ?ኢዝ ጋልዳፖ ሞፔ ጌያ ኪቲኖ ሚን ሙዪ?ጌይዴ።ኣዳማሬ ዓና ታባር ዶኣምፔን ኢሚኖ ማጪን ኢዛ ሚን ኣፊን ታብ ኢሚን ሞዴ ጌይዴ ።ማጪንዳሬ ኣሽ ዓና ኔ ዎቲኖንዳ ኣብዛ ጌይዴ።ኢዛሬ «ሾሺ ታና ባሊን ቴ ሞዴ»ጋዴ።

{{https://api.unfoldingword.org/obs/jpg/1/en/360px/obs-en-02-09.jpg}}

ጾሲ ሾሺንኮ ይዝጌይዴ «ኔኒ ባ̈ዲንቲኔ ኔ ሚልባር ዬቤ ሳዝ ሞቤ ኔናኬ ኣሲንዲኬ ዎልኣ ጎይል ማቂብቴ ኔ ናኣንኬ ኢዝ ናኣንባራ ዎልኣ ጎይል ማቂሬ ኣሲን ማጪን ኮቻን ኔ ቆሚን ቡካጋቤ ኔናሬ ኢንታ ቶሂን ቃቤ»።

{{https://api.unfoldingword.org/obs/jpg/1/en/360px/obs-en-02-10.jpg}}

ጾሲ ኣሲንኮ «ኔ ዬላዝምባራ ዋያ ኔብ ዎልሳንዳ ኔ ባዚ ዎይ ኔ ኣሲና ጻና ማቆ ኢ ኔፖ ሾክ ጌይኖ ማቆ ጋቤ»።

{{https://api.unfoldingword.org/obs/jpg/1/en/360px/obs-en-02-11.jpg}}

ጾሳሬ ኣዳማኮ «ኔ ማጪን ሶላ ሲስካራ ቴ ኔና ሞፔ ጋራ ኪቲኖ ሚን ኣፊን ሙይኖ ኮታቦ ሳዚንዳ ባ̈ዲንቲኔ።ኔ ዶኣዝ ላይን ዎይ ዋያባር ዶኣቤ ዋያር ሞቤ ኢናፖ ዓይቃሬ ኔ ሳዜ ኔ ሳዚንኮ ማቃሬ።ኣዳማሬ ፌ ማጪን ሼምፓባሮን ዎይንቦ ኢንዶ ዪኮታቦ ሔዋኖ ጌዪ ጼጊዴ ብርሺቺንዳሬ ሼምፓ ኢማሬ ጌንቴ፤ ጾሳሪ ሜሃ ጋማ ጋልዳፖ ኮቻር ማኢስዴ።

{{https://api.unfoldingword.org/obs/jpg/1/en/360px/obs-en-02-12.jpg}}

ጾሳሬ ኣሲ ኮሺንዲኬ ኢቲን ኤርዝ ጎይባራ ዓት ኑ ጋሪታፖ ፌታናዲፌን ማቂኔ ማ ዓቲ ሼምፓ ሚን ኣፊን ፌ ኩሺባራ ዱ ኤካር ሞካፌንኬ ሜናብ ዶኣካይፌን ኣዳማኬ ሄዋንክ ቆይሳዝ ዱጫ ቤስን ጋልዳፖ ኢንታ ኬሲኔ። ኢናፖ ሼምፓ ሚንኮ ኤጛዝ ጎይን ናጋንዳብኬ ኦናካሬ ይና ሼምፓ ሚን ዱ ሞካይፌን ዎልቃማ ኪታንቻ ዱጫ ቤሲን ጋልዳ ጋዲዴ።

//ጌሻ ማጻፋ ጋልዳ ኮችንት ማጻፋ 3//
