====== 7. ጾሳዲ ዓይቆባ ኣንጂዴ ======

{{https://api.unfoldingword.org/obs/jpg/1/en/360px/obs-en-07-01.jpg}}

ናኣንሬ ዲጪኖንዲፌን ዓይቆቢ ፌ ኢንዲባር ኣል ዶኣዚን ዶሲሬ።ኤሳ ዎቲናካሬ ኦይ ኦይታንዳብ ዶሲሬ።እርብቃ ዓቆባ ዶሳሬ፤ዪሳቆ ኤሳ ዶሲሬ።

{{https://api.unfoldingword.org/obs/jpg/1/en/360px/obs-en-07-02.jpg}}

ፔቲ ጋላስ ኤሶ ኦይ ጋርትፖ ማቃር ዬዚምባራ ዎይሊን ኢያ ጋብሳዴ።ዪኮታቦ ኤሶ ዓይቆባኮ«ኣን ዋዴ ኔ ካኖ ፊሺን ጋርታፖ ጊላ ታና ሙሲሼ»ጌይዴ።ዓቆባሬ ኢኮ ቲኒታራ ኔ ባይሪን ታብ ኢማቤ ጋር ማሂዴ።ዪኮታቦ ኤሶ ፌ ባይሪን ዓይቆባብ ኢሚዴ።ኢናፖ ዓቆቢ ፌ ኦኖ ፊሺን ኢብ ኢሚዴ።

{{https://api.unfoldingword.org/obs/jpg/1/en/360px/obs-en-07-03.jpg}}

ዪሳቂ ፌ ኣንጂን ኤሳብ ኢማንዳብ ኮይዴ።ማቂናካሬ ዪኖ ዎታናፖ ቲን እርቢቂኬ ዓይቆባኪ ዎልኣ ዪሳቃ ማቂዴ።ዓይቆቢ ኤሳ ማይጻሪ ዪሳቃክ ዬይዴ ፤ዪሳቂ ዎይሊን ጪኖኮታቦ ቤቃንዳብ ዳንዳኢባሴ።ዪኮታቦ ዓይቆቢ ኤሳ ማኢኖ ኣፊላን ማኣሪ ማ ዴይሻ ሻች ኤካሪ ፌ ቆታኬ ፌ ኩሺን ሾካሪ ዪሳቃክ ዬሪ ዪሳቃ ማቂዴ።

{{https://api.unfoldingword.org/obs/jpg/1/en/360px/obs-en-07-04.jpg}}

ዓይቆቢ ዪሳቃኮ ዬሪ «ታኒ ኤሳ ቴ ኔክ ዬዪኔ ኔ ታና ኣንጃንዳብ ዳንዳኣሬ»ጌይን ዪሳቆ ዴይሻ ሻቺን ኤ ቤቂ ማ ኢ ኣፊሊን ሲ ዎታሪ ዓ ኤሳዶኔ ጌይ ቆፓሪ ኣንጂዴ።

{{https://api.unfoldingword.org/obs/jpg/1/en/360px/obs-en-07-05.jpg}}

ዓይቢ ባራቲንዲኬ ኣንጂን ማቃባር ኤኪዴ።ዪኒኮታቦ ኤሶ ዓይቆባ ኢጺዴ።ኢንታ ባባ ዓይቂኖፖ ዓኒ ኢያ ዎንዳብ ቆፒዴ።

{{https://api.unfoldingword.org/obs/jpg/1/en/360px/obs-en-07-06.jpg}}

ዎቲናካሬ እርብቃ ኤሳኮን ቆፊን ሲስካዴ።ይኮታቦ ኢዚኬ ዓይቆባክ ፌ ዳባንባራ ዶኣምፔን ጎት ጋዳ ዓይቆባ ሚሺዴ።

{{https://api.unfoldingword.org/obs/jpg/1/en/360px/obs-en-07-07.jpg}}

ዓይቆቢ ዎይሊን ላይ እርብቂ ዳባንባር ዶኢዴ።ይናኢዝባራ ማጫ ኤኪ ታጶ ናምኢ ኣቲና ናኣንኬ ፔቲ ማጫና ናኢ ዬልዴ። ጾሳዲ ኢያ ዎይሊን ዱሪሲዴ።

{{https://api.unfoldingword.org/obs/jpg/1/en/360px/obs-en-07-08.jpg}}

ካናና ጋዳ ላምታም ላይ ዶኢኖፖ ዓኒ ዓይቆቢ ፌ ኣሎ ኣሳን፤ኣሽካራን፤ፌ ሜሃን ዎይ ኤካሪ ካናና ጋዳ ማቃንዳቦ ጊጺ ዲንዲዴ።

{{https://api.unfoldingword.org/obs/jpg/1/en/360px/obs-en-07-09.jpg}}

ኤሶ ዓታሬ ታና ዎንዳቦ ኮይር ዶኢሬ ጋር ፌ ቡዳ ጋርታ ቆፓሪ ዓይቆቢ ኢጪዴ፤ዪኮታቦ ኢብ ኪልስ ማቃምፔን ዎይሊን ሜሃ ኢብ ክልስ ኤሳብ ሚሺዴ። ሜሃን ኢብ ኤኪዬምፔን ዓይቆባ ኣሽካራን ኤሳኮ «ኔ ኣሽካራ ዓይቆቢ ዓን ሜሃን ኔብ ሚሽኔ ኢያሬ ኡክባር ጋምኣካይዶር ዬይሬ» ጌይዴ።

{{https://api.unfoldingword.org/obs/jpg/1/en/360px/obs-en-07-10.jpg}}

ማቂናካሬ ኤሶ ቲኒታር ዓይቆባ ማርኖ ኮታቦ ማቃር ኢያ ዬላንዳቦ ኡፋይቲሬ። ዓይቆቢ ካናና ጋዳ ኮሽባር ዶኢዴ ኢናፖ ዪሳቆ ዓይቂዴ ዓይቆባኬ ኤሳኬ ዎልኣ ፌ ባባ ዱኪዴ ጾሳዲ ኣብራሃማቦ ዴልኖ ጫቃ ቃልን ዓት ይሳቃፖ ዓይቆባክ ኣዴ።

//ጌሻ ማጻፋ ታሪካ ኮቺንት ማጻፋ 25፡27-33፡20።//
